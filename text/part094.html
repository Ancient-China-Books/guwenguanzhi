<?xml version='1.0' encoding='utf-8'?>
<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>文帝議佐百姓詔</title>
<link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
<body class="calibre" id="ukhGpvXLa6Q5GqnJjMIJom5">
<div class="chapter" id="chapter">
<h1 class="juan">西漢文</h1>
<h2 class="title">文帝議佐百姓詔</h2>
<hr/><p class="calibre5">

	間<span class="zhu">【如字、】</span>者數年比<span class="zhu">【去聲、】</span>不登、<span class="zhu">【間、近也。比、頻也。】</span>又有水旱疾疫之災、朕甚憂之。愚而不明、未達其咎。<span class="zhu">【虛喝二句。】</span>意者、朕之政有所失、而行有過與、乃天道有不順、地利或不得、人事多失和、鬼神廢不享與、何以致此。<span class="zhu">【一詰。】</span>將百官之奉養或費、無用之事或多與、何其民食之寡乏也。<span class="zhu">【再詰。】</span>夫度<span class="zhu">【鐸、】</span>田非益寡、而計民未加益、以口量地、其於古猶有餘、<span class="zhu">【地多于民。】</span>而食之甚不足者、其咎安在。<span class="zhu">【三詰、咎字呼應。】</span>無乃百姓之從事於末、<span class="zhu">【謂工商之業。】</span>以害農者蕃、<span class="zhu">【蕃、多也。】</span>爲酒醪<span class="zhu">【牢、】</span>以靡<span class="zhu">【糜、】</span>穀者多、<span class="zhu">【醪、汁滓酒也。靡、散也。】</span>六畜<span class="zhu">【休去聲、】</span>之食焉者衆與。<span class="zhu">【六畜、牛馬羊犬豕雞也。】</span>細大之義、吾未能得其中。<span class="zhu">【又繳一筆、他、仍作推究語。】</span>其與丞相列侯吏二千石博士議之、有可以佐百姓者、率意遠思、無有所隱。<span class="zhu">【求得其中、愛民之誠如見。】</span>
</p>
<p class="kindle-cn-para-left">【帝在位日久、佐民未嘗不至。至是復議佐之之策、可見其愛民之心、愈久而不忘也。】
</p>
</div>
</body>
</html>