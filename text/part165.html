<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>袁州州學記李覯</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uuZOCWFDHGMAod5VUCqDnzA">

  <div class="chapter" id="chapter">

    <h1 class="juan">李覯</h1>

    <h2 class="title">袁州州學記</h2>

    <hr/>

    <p class="calibre5">皇帝<span class="zhu">仁宗。</span>二十有三年，制詔州縣立學。惟時守令有哲有愚。有屈<span class="zhu">倔。</span>力殫慮，祗順德意<span class="zhu">屈，盡也。祗，敬也。○此等或亦間有。</span>；有假官借師，苟具文書<span class="zhu">官，以治民言。師，以教士言。假借雲者，謂徒有官師之名，而無其實，惟苟且具奉詔文書，以上聞而已。○此等比比皆是。</span>。或連數城，亡誦絃聲。倡而不和，教尼<span class="zhu">暱。</span>不行<span class="zhu">尼，沮也。○一段先敘祖君未來以前。</span>。</p>

    <p class="calibre5">三十有二年，范陽祖君無澤知袁州。始至，進諸生，知學宮闕狀<span class="zhu">闕，廢壞也。</span>，大懼人材放失，儒效闊疏，亡以稱<span class="zhu">去聲。</span>上意旨<span class="zhu">寫得闊大。</span>。通判潁川陳君侁<span class="zhu">莘。</span>，聞而是之，議以克合<span class="zhu">先書祖君，次書陳君。</span>。相舊夫子廟狹隘不足改為<span class="zhu">提過。</span>，乃營治之東。厥土燥剛，厥位面陽，厥材孔良<span class="zhu">記地之吉，與材之美。</span>。殿堂門廡<span class="zhu">武。</span>，黝<span class="zhu">憂上聲。</span>堊<span class="zhu">惡。</span>丹漆，舉以法<span class="zhu">黝，微青黑色。堊，白土也。○記製作之佳。</span>。故生師有舍，庖廩有次。百爾器備，並手偕作<span class="zhu">記學中次第興理。</span>。工善吏勤，晨夜展力，越明年成<span class="zhu">記用力勤而成工速。○詳記立學畢。</span>。</p>

    <p class="calibre5">舍<span class="zhu">同「釋」。</span>菜且有日<span class="zhu">釋，陳設也。菜，</span>。旴<span class="zhu">蘩之屬。立學之初，釋菜以告先聖先師也。</span>江李覯諗<span class="zhu">籲。</span>於眾曰<span class="zhu">深去聲。</span>：惟四代之學，考諸經可見已<span class="zhu">諗，告也。</span>。秦以山西鏖<span class="zhu">作學記，自當從虞、夏、商、周說起。今只以一句道破，高絕。</span>六國<span class="zhu">奧平聲。</span>，欲帝萬世，劉氏<span class="zhu">盡死殺人曰鏖。</span>一呼而關門不守，武夫健將賣降恐後，何耶？《詩》、《書》之道廢，人惟見利而不聞義焉耳<span class="zhu">漢高。</span>。孝武<span class="zhu">引古廢學之禍。</span>乘豐富，世祖<span class="zhu">漢武。</span>出戎行<span class="zhu">光武。</span>，皆孳孳學術。俗化之厚，延於靈、獻<span class="zhu">杭。</span>。草茅危言者，折首而不悔<span class="zhu">靈帝、獻帝。</span>。功烈震主者，聞命而釋兵。群雄相視，不敢去臣位，尚數十年<span class="zhu">謂竇武、陳蕃、李膺、杜密、郭泰、範滂、張儉、王章等。</span>。教道之結人心如此<span class="zhu">謂曹操等。</span>。今代遭聖神，爾袁得聖君，俾爾由庠序踐古人之跡<span class="zhu">引古興學之效。</span>。天下治，則譚禮樂以陶吾民<span class="zhu">謂建學。</span>；一有不幸，尤當仗大節，為臣死忠，為子死孝。使人有所賴，且有所法<span class="zhu">教之於無事之先。</span>，是惟朝家教學之意<span class="zhu">報之於有事之日。</span>。若其弄筆墨以僥<span class="zhu">應前「稱上意旨」句作收。</span>利達而已，豈徒二三子之羞，抑亦為國者之憂<span class="zhu">驕。</span>。</p>

    <p class="kindle-cn-para-left">作學記，如填入先王教化話頭，便落俗套。是作開口將四代之學輕輕點過，只舉秦、漢衰亡故事，學校之有關於國家，立論最為警切。至末「不幸」一轉，不顧時忌，尤見膽識。讀竟，令人忠孝之心，油然而生。真關係世教之文。</p>

  </div>

</body>

</html>