<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>莊辛論幸臣國策</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uRIxWhqX7JORx5sM2K2rJzG">

  <div class="chapter" id="chapter">

    <h1 class="juan">國策</h1>

    <h2 class="title">莊辛論幸臣</h2>

    <hr/>

    <p class="calibre5">臣聞鄙語曰：「見兔而顧犬，未為晚也；亡羊而補牢，未為遲也<span class="zhu">便引喻起。</span>。」臣聞昔湯、武以百里昌，桀、紂以天下亡。今楚國雖小，絕長續短，猶以數千裡，豈特百里哉<span class="zhu">楚襄王寵信倖臣，而不受莊辛之言，及為秦所破，乃徵莊辛與計事。莊辛起手極言未遲未晚是正文，以下一路層層遞接而去，俱寫遲晚也。</span>？</p>

    <p class="calibre5">王獨不見夫蜻<span class="zhu">精。</span>蛉<span class="zhu">陵。</span>乎<span class="zhu">蟲名，一名桑根。</span>？六足四翼，飛翔乎天地之間，俛<span class="zhu">同「俯」。</span>啄蚊虻<span class="zhu">萌。</span>而食之，仰承甘露而飲之，自以為無患，與人無爭也；不知夫五尺童子，方將調飴膠絲<span class="zhu">飴，米櫱所煎，調之使膠於絲。</span>，加己乎四仞之上<span class="zhu">八尺曰仞。</span>，而下為螻蟻食也<span class="zhu">遲矣，晚矣。</span>。</p>

    <p class="calibre5">夫蜻蛉其小者也，黃雀<span class="zhu">小鳥。</span>因是以。俯噣<span class="zhu">同「啄」。</span>白粒，仰棲茂樹，鼓翅奮翼，自以為無患，與人無爭也；不知夫公子王孫，左挾彈，右攝丸，將加己乎十仞之上，以其類為招<span class="zhu">以其類而招誘之。</span>。晝遊乎茂樹，夕調乎酸醎，倏忽之間，墜於公子之手<span class="zhu">遲矣，晚矣。</span>。</p>

    <p class="calibre5">夫雀其小者也，黃鵠<span class="zhu">鴻也，水鳥。</span>因是以。遊乎江海，淹乎大沼，俯噣鱔鯉，仰囓<span class="zhu">孽。</span>䔖<span class="zhu">同「蔆」。</span>衡<span class="zhu">作蘅。○衡，香草。</span>，奮其六翮<span class="zhu">翮，勁羽。</span>，而淩清風，飄搖乎高翔，自以為無患，與人無爭也；不知夫射者，方將修其碆<span class="zhu">波。</span>盧<span class="zhu">碆，石為弋鏃。盧，黑弓。</span>，治其矰繳<span class="zhu">酌。○矰，弋射矢。繳，生絲縷。</span>，將加己乎百仞之上<span class="zhu">四仞、十仞、百仞，逐漸增加，逼起後段。亦見處地愈高，其勢愈危之意。</span>，被<img alt="" class="kindle-cn-inline-character1" src="../images/45.jpeg"/><span class="zhu">監。</span>磻<span class="zhu">同「碆」。○被，著也。</span>，引微繳，折清風而抎<span class="zhu">，利也。</span>矣。故晝遊乎江湖，夕調乎鼎鼐<span class="zhu">同「隕」。</span>。</p>

    <p class="calibre5">夫黃鵠其小者也，蔡靈侯之事因是以。南遊乎高陂<span class="zhu">披。○陂，阪也。</span>，北陵乎巫山<span class="zhu">陵，登也。</span>，飲茹溪流<span class="zhu">茹，飲馬也。</span>，食湘波之魚<span class="zhu">湘水，出零陵，屬長沙。</span>，左抱幼妾，右擁嬖女，與之馳騁乎高蔡之中<span class="zhu">即上蔡。</span>，而不以國家為事；不知夫子發方受命乎靈王，系己以朱絲而見之也<span class="zhu">魯昭十一年，楚子誘蔡侯般殺之於申，蓋使子發召之。○遲矣，晚矣。</span>。</p>

    <p class="calibre5">蔡靈侯之事其小者也<span class="zhu">層注而下，至此已到。</span>，君王之事因是以。左州侯，右夏侯，輦<span class="zhu">連上聲。</span>從鄢陵君與壽陵君<span class="zhu">四人皆楚倖臣。州侯、夏侯，常在左右；鄢陵、壽陵，輦出則從。</span>，飯<span class="zhu">反。</span>封祿之粟<span class="zhu">封祿，所封之祿。</span>，而載方府之金<span class="zhu">方，四方。金，其所貢也。</span>，與之馳騁乎雲夢之中<span class="zhu">雲夢，澤名。</span>，而不以天下國家為事，而不知夫穰侯<span class="zhu">秦相魏冉。</span>方受命乎秦王<span class="zhu">昭王。</span>，填黽<span class="zhu">萌。</span>塞之內<span class="zhu">填者，取其地而塞之。黽塞，江夏鄳縣。</span>，而投己乎黽塞之外<span class="zhu">至此則遲矣、晚矣，今則未為遲也，未為晚也。妙在說到此竟住，若加一語，便無餘味。</span>。</p>

    <p class="kindle-cn-para-left">只起結點綴正意，中間純用引喻，自小至大，從物及人，寬寬說來，漸漸逼入，及一點破題面，令人毛骨俱竦。《國策》多以比喻動君，而此篇辭旨更危，格韻尤雋。</p>

  </div>

</body>

</html>