<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>例言</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uDuf4qguihCUiyfLOCfnF2D">

  <div class="chapter" id="chapter">

    <h1 class="title" id="calibre_pb_0">例言</h1>

    <hr/>

    <p class="kindle-cn-para-left-1">一、古文選本如林，而所選之文若出一轍，蓋較學相傳既為輕車熟路，欲別加選錄，雖蹊徑一新，反多扞格。故是編所登者，亦仍諸選之舊。</p>

    <p class="kindle-cn-para-left-1">一、古文須評註兼有方能豁然。若有注無評，或有評無注，譬若一人之身，知其有面目而不知其有血脈，知其有血脈而不知其有面目，可乎？是編字義典故逐次註明，復另加評語，庶讀之者明若觀火。</p>

    <p class="kindle-cn-para-left-1">一、諸選各有妙解，頗多闕略，是當取其所長以補其不足，便成全璧。是編遍採名家舊注，參以己私，毫無遺漏。</p>

    <p class="kindle-cn-para-left-1">一、雜選古文，原為初學設也。是編於艱奧須解者固細加闡發，即目前便語亦未嘗率意忽過，庶於初學有補。</p>

    <p class="kindle-cn-para-left-1">一、諸選本圈點外或加角，或加小畫，雖各有取義，然初讀不能即曉，徒以眩目。是編但加圈點，蓋評註既詳，信口讀去，奧旨自明。又於圈下加一小圓點，以便句讀。</p>

    <p class="kindle-cn-para-left-1">一、是編注解字義典故畢，加一小圈，再下評語。又本文評語外慾下總評，復加一小圈以別之，庶一覽便省。</p>

    <p class="kindle-cn-para-left-1">一、字音，今人頗多忽略。是編音聲無一字不注，且即注於本字之下，便於誦讀。</p>

    <p class="kindle-cn-para-left-1">一、字畫，今人亦多不講究，餘痛恨此病。是編樣本皆經手錄，不間晝夜寒暑，剞劂告峻，復嚴加校讎，誓不留一畫之訛貽誤後人。<br class="calibre1"/><br class="calibre1"/></p>

    <p class="kindle-cn-signature"><span>吳乘權謹識</span></p>

  </div>

</body>

</html>