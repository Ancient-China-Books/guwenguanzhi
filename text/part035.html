<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>子產卻楚逆女以兵左傳·昭公元年</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="u7lUeOrDTKt3FSy2IxB6IsA">

  <div class="chapter" id="chapter">

    <h1 class="juan">左傳·昭公元年</h1>

    <h2 class="title">子產卻楚逆女以兵</h2>

    <hr/>

    <p class="calibre5">楚公子圍<span class="zhu">楚令尹。</span>聘於鄭，且娶於公孫段氏<span class="zhu">段，鄭大夫子石也。圍娶其女。○圍將會諸侯之大夫於虢，以虢系鄭地，故行此聘、娶二事。</span>。伍舉<span class="zhu">椒舉也。</span>為介<span class="zhu">副使曰介。○補敘椒舉者，伏後垂櫜之請也。</span>。將入館<span class="zhu">將入鄭而館。</span>，鄭人惡之<span class="zhu">以其徒眾之多，恐懷詐以襲己也。</span>，使行人子羽與之言<span class="zhu">子羽之言不載。</span>，乃館於外<span class="zhu">楚乃舍於城外。圍不置對者，恃有逆女一著，可以逞也。○以上是聘時事，以下是娶時事，敘二事一略一詳。蓋以上一段引起下一段也。</span>。</p>

    <p class="calibre5">既聘，將以眾逆<span class="zhu">去聲。○楚欲以兵眾入鄭逆婦。</span>。子產患之<span class="zhu">親迎何待以眾？其懷詐可知。</span>，使子羽辭，曰：「以敝邑褊小，不足以容從<span class="zhu">去聲。</span>者，請<img alt="" class="kindle-cn-inline-character1" src="../images/28.jpeg"/><span class="zhu">然去聲。</span>聽命<span class="zhu">請於城外除地為</span>。」令尹使太宰伯州犁對曰：「君辱貺寡大夫圍，謂圍：「將使豐氏撫有而室<span class="zhu">，以行婚禮。○按婚禮，主人筵几於廟，婿執雁而入。以</span>。」圍布几筵，告於莊、共<span class="zhu">為請，非禮也。</span>之廟而來<span class="zhu">貺，賜也。豐氏，子石女也。公孫段食邑於豐，故稱豐氏。而，汝也。「將使豐氏」八字，是鄭君謂圍之詞。○說鄭命圍鄭重。</span>。若野賜之<span class="zhu">恭。</span>，是委君貺於草莽也<span class="zhu">莊王，圍之祖。共王，圍之父。○說圍受命鄭重。</span>，是寡大夫不得列於諸卿也<span class="zhu">若於城外為</span>。不寧唯是<span class="zhu">，使我在野以受賜。</span>，又使圍蒙其先君，將不得為寡君老，其蔑以復矣<span class="zhu">輕鄭君之賜，而棄之草莽。○一「是」字。</span>。唯大夫圖之。」子羽曰：「小國無罪，恃實其罪<span class="zhu">逆女不得成禮，何顏復置身諸卿之列？○二「是」字。○兩句，應首段，喚起下段。</span>。將恃大國之安靖己，而無乃包藏禍心以圖之<span class="zhu">疾撇上二「是」字。</span>？小國失恃，而懲諸侯，使莫不憾者<span class="zhu">蒙，欺也。大臣曰老。言告先君而來，不得成禮於女氏之廟，是使我欺其先君，而辱寡君之命，不得為楚大臣，其無以歸國矣。○三句應二段。</span>，距違君命，而有所壅塞不行是懼<span class="zhu">小國有何罪？恃大國而不設備，實其罪也。○二句是立言主腦。</span>。不然，敝邑，館人之屬也，其敢愛豐氏之祧<span class="zhu">鄭之婚楚，本欲恃楚以安靖其國家，今楚以兵入逆，汝無乃包藏禍心以圖襲鄭？而，汝也。○一句喝破楚之本謀，妙。</span>? 」</p>

    <p class="calibre5">伍舉知其有備也，請垂櫜<span class="zhu">高。</span>而入。許之<span class="zhu">櫜，弓衣也。垂櫜，示無弓也。</span>。</p>

    <p class="kindle-cn-para-left">篇首著「惡之」、「患之」四字，已伏後一段議論。州犁之對，詞婉而理直，鄭似無可措辭。子產索性喝出他本謀，使無從置辯，若稍婉轉，則楚必不聽。此小國所以待強敵不得不爾。</p>

  </div>

</body>

</html>