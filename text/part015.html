<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>齊桓下拜受胙左傳·僖公九年</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="F8900-32d3d1ac1f0840919359b481161d7773">

  <div class="chapter" id="chapter">

    <h1 class="juan">左傳·僖公九年</h1>

    <h2 class="title">齊桓下拜受胙</h2>

    <hr/>

    <p class="calibre5">會於葵丘，尋盟且修好<span class="zhu">去聲。</span>，禮也<span class="zhu">修睦以尊周室，故以為禮。</span>。王使宰孔賜齊侯胙<span class="zhu">宰，官。孔，名。胙，祭肉。異姓諸侯，非夏、商之後，不賜胙。襄王使宰孔賜齊桓胙，蓋尊之比於二王也。</span>，曰：「天子有事於文、武，使孔賜伯舅胙<span class="zhu">有事於文、武，謂有祭祀之事於文、武之廟。天子稱異姓諸侯皆曰「伯舅」。○本與下「以伯舅耋老」句連文，只因齊侯欲下拜，歇住，王命遂分兩番說，錯落入妙。</span>。」齊侯將下拜<span class="zhu">將下階拜，受天子之賜。○插入一句，妙。</span>。孔曰：「且有後命<span class="zhu">緊接。</span>。天子使孔曰：「以伯舅耋<span class="zhu">迭。</span>老，加勞<span class="zhu">如字。</span>，賜一級，無下拜<span class="zhu">七十曰耋。勞，功勞也。級，等也。言天子以伯舅年老，且有功勞於王室，故進一等，不令下階而拜。</span>! '」對曰：「天威不違顏咫<span class="zhu">止。</span>尺<span class="zhu">言君尊如天，其威嚴常在顏面之前。八寸曰咫。</span>，小白餘敢貪天子之命「無下拜」？恐隕越於下，以遺<span class="zhu">去聲。</span>天子羞。敢不下拜<span class="zhu">小白，桓公名。隕越，顛墜也。公自稱名，言我豈敢貪天子之寵命，不下階而拜？恐得罪於天，而顛墜於下，適足以昭天子之辱，敢不下階而拜乎？</span>? 」下<span class="zhu">句。</span>，拜<span class="zhu">句。</span>；登<span class="zhu">句。</span>，受<span class="zhu">句。</span>。</p>

    <p class="kindle-cn-para-left">看他一連寫五個「下拜」。兩「無下拜」與「敢不下拜」應，「將下拜」與「下、拜、登、受」應。</p>

  </div>

</body>

</html>