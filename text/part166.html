<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>朋黨論歐陽修</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="u2QSAj3kIsKFVpLWQgRxOTG">

  <div class="chapter" id="chapter">

    <h1 class="juan">歐陽修</h1>

    <h2 class="title">朋黨論</h2>

    <hr/>

    <p class="calibre5">臣聞朋黨之說，自古有之，惟幸人君辨其君子小人而已<span class="zhu">歸重人君，一篇主意。</span>。大凡君子與君子，以同道為朋；小人與小人，以同利為朋。此自然之理也<span class="zhu">君子小人，先平寫一筆。</span>。</p>

    <p class="calibre5">然臣謂小人無朋，惟君子則有之。其故何哉<span class="zhu">側注君子立論。</span>？小人所好者，利祿也；所貪者，貨財也。當其同利之時，暫相黨引以為朋者，偽也。及其見利而爭先，或利盡而交疏，則反相賊害，雖其兄弟親戚，不能相保。故臣謂小人無朋，其暫為朋者，偽也<span class="zhu">承寫小人無朋。</span>。君子則不然。所守者道義，所行者忠信，所惜者名節。以之修身，則同道而相益；以之事國，則同心而共濟。終始如一，此君子之朋也<span class="zhu">承寫君子有朋。</span>。故為人君者，但當退小人之偽朋，用君子之真朋，則天下治矣<span class="zhu">應轉「人君辨其君子小人」句，作一束，以起下六段意。</span>。</p>

    <p class="calibre5">堯之時，小人共工、驩兜等四人為一朋，君子八元<span class="zhu">伯奮、仲堪、叔獻、季仲、伯虎、仲熊、叔豹、季狸。</span>、八愷<span class="zhu">蒼舒、</span>十六人為一朋。舜佐堯，退四凶小人之朋，而進元、愷君子之朋，堯之天下大治<span class="zhu">、檮戭、大臨、尨降、庭堅、仲容、叔達。</span>。及舜自為天子，而皋、夔、稷、契等二十二人<span class="zhu">君子一證。</span>並列於朝，更相稱美，更相推讓，凡二十二人為一朋，而舜皆用之，天下亦大治<span class="zhu">四嶽、九官、十二牧。</span>。《書》曰：「紂有臣億萬，惟億萬心；周有臣三千，惟一心。」紂之時，億萬人各異心，可謂不為朋矣，然紂以亡國<span class="zhu">君子又一證。</span>。周武王之臣三千人為一大朋，而周用以興<span class="zhu">小人一證。</span>。後漢獻帝時，盡取天下名士囚禁之，目為黨人<span class="zhu">君子又一證。</span>。及黃巾賊起，漢室大亂，後方悔悟，盡解黨人而釋之，然已無救矣<span class="zhu">時以竇武、陳蕃、李膺、郭泰、範滂、張儉等為黨人。</span>。唐之晚年，漸起朋黨之論<span class="zhu">鉅鹿張角，聚眾數萬，皆著黃巾以為標幟，時人謂之黃巾賊。帝召群臣會議，皇甫嵩以為宜解黨禁，帝懼而從之。○小人又一證。</span>。及昭宗時，盡殺朝之名士，或投之黃河，曰：「此輩清流，可投濁流。」而唐遂亡矣<span class="zhu">李德裕之黨多君子，牛僧孺之黨多小人，號牛、李黨。</span>。</p>

    <p class="calibre5">夫前世之主，能使人人異心不為朋，莫如紂；能禁絕善人為朋，莫如漢獻帝；能誅戮清流之朋，莫如唐昭宗之世。然皆亂亡其國<span class="zhu">繳上紂、漢、唐三段，是不能辨君子、小人者。</span>。更相稱美、推讓而不自疑，莫如舜之二十二臣；舜亦不疑而皆用之。然而後世不誚舜為二十二人朋黨所欺，而稱舜為聰明之聖者，以能辨君子與小人也。周武之世，舉其國之臣三千人共為一朋，自古為朋之多且大莫如周，然周用此以興者，善人雖多而不厭也<span class="zhu">繳前舜、武三段，是能辨君子小人者。○看他一一用倒卷之法，五「莫如」字，尤錯落可誦。</span>。</p>

    <p class="calibre5">嗟呼！治亂興亡之跡，為人君者可以鑑矣<span class="zhu">總繳治亂興亡四字。歸到人君身上，直與篇首「惟幸人君」句相應。</span>！</p>

    <p class="kindle-cn-para-left">公此論為杜、範、韓、富諸人發也。時王拱辰、章得象輩欲傾之。公既疏救，覆上此論。蓋破藍元震朋黨之說，意在釋君之疑。援古事以證辨，反覆曲暢，婉切近人，宜乎仁宗為之感悟也。</p>

  </div>

</body>

</html>