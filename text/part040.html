<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>召公諫厲王止謗國語·周語上</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uua53P7eTxjk9cyjnyHxN37">

  <div class="chapter" id="chapter">

    <h1 class="juan">國語·周語上</h1>

    <h2 class="title">召公諫厲王止謗</h2>

    <hr/>

    <p class="calibre5">厲王虐，國人謗王<span class="zhu">謗，誹也。</span>。召<span class="zhu">邵。</span>公<span class="zhu">召康公之後。穆公虎也，為王卿士。</span>告曰：「民不堪命矣<span class="zhu">命虐，故不堪。○危言悚激。</span>! 」王怒<span class="zhu">怒謗者。</span>，得衛巫，使監<span class="zhu">平聲。</span>謗者<span class="zhu">巫，祝也。衛巫，衛國之巫。監，察也。以巫有神靈，有謗輒知之。</span>，以告，則殺之<span class="zhu">以謗者告，即殺之。○寫虐命尤不堪。</span>。國人莫敢言<span class="zhu">非但不敢謗也。深一層說。</span>，道路以目<span class="zhu">以目相眄而已。○四字妙甚，極寫莫敢言之狀，不堪命之極也。</span>。</p>

    <p class="calibre5">王喜<span class="zhu">「喜」字，與上「怒」字相對。</span>，告召公曰：「吾能弭<span class="zhu">米。</span>謗矣<span class="zhu">弭，止也。○監謗、弭謗，寫盡昏主作用。</span>，乃不敢言<span class="zhu">如此四字，極寫能弭謗伎倆，痴人聲口如畫。</span>。」召公曰：「是鄣之也<span class="zhu">鄣，防也。非民無言，是鄣之使不得宣也。○斷一句，便註定「川」字。</span>。防民之口，甚於防川<span class="zhu">川不可防，而口尤甚。○以民比川。</span>。川壅而潰<span class="zhu">會。</span>，傷人必多<span class="zhu">壅，鄣也。潰，水勢橫暴而四出也。○寫防川。</span>，民亦如之<span class="zhu">寫防民。</span>。是故為川者決之使導，為民者宣之使言<span class="zhu">為，治也。導，通也。宣，猶放也。○合寫川、民。○「宣之使言」一句，是一篇主意。下俱是「宣之使言」。</span>。故天子聽政<span class="zhu">一句領起。</span>，使<span class="zhu">「使」字直貫到底，根上兩「使」字來。</span>公卿至於列士獻詩<span class="zhu">陳其美刺。</span>，瞽獻典<span class="zhu">瞽，樂師也。典，樂典。陳其邪正。</span>，史獻書<span class="zhu">史，外史。書，三皇五帝之書。有關治體。</span>，師箴<span class="zhu">鍼。○師，少師也。箴刺王闕，以正得失。</span>, <img alt="" class="kindle-cn-inline-character1" src="../images/50.jpeg"/><span class="zhu">同「瞍」。</span>賦<span class="zhu">無眸子曰</span>，矇誦<span class="zhu">。賦所獻之詩。</span>，百工諫<span class="zhu">有眸子而無見曰矇。誦典書箴刺之語。</span>，庶人傳語<span class="zhu">工執藝事以諫。</span>，近臣盡規<span class="zhu">庶人卑賤，見政事之得失，不能自達，相傳語以聞於王。</span>，親戚補察<span class="zhu">左右近臣，各盡規諫。</span>，瞽、史教誨<span class="zhu">父兄子弟，補過察政。</span>，耆、艾修之<span class="zhu">瞽，太師，掌樂。史，太史，掌禮。相與教誨。</span>，而後王斟酌焉<span class="zhu">耆、艾，師傅也。合眾職而修治之。</span>，是以事行而不悖<span class="zhu">斟，取也。酌，行也。</span>。民之有口也，猶土之有山川也，財用於是乎出，猶其有原隰<span class="zhu">所行之事，皆合於理。○歷舉古天子聽言求治，句句與弭謗使不敢言相反。</span>衍沃也，衣食於是乎生<span class="zhu">習。</span>。口之宣言也，善敗於是乎興<span class="zhu">土，地也。其，指土而言。廣平曰原，下溼曰隰，下平曰衍，有溉曰沃。山川原隰衍沃，所以宣地氣而出財用、生衣食。○一喻寫作兩層，妙。上以防川喻止謗，此以山川原隰衍沃喻宣言。</span>，行善而備敗，所以阜財用、衣食者也<span class="zhu">跌出正意。</span>。夫民慮之於心而宣之於口，成而行之，胡可壅也？若壅其口，其與能幾何<span class="zhu">民所善者行之，其所惡者改之。阜，厚也。厚財用、衣食，與山川原隰衍沃一般。○正意、喻意，又夾寫一筆，錯落入妙。</span>? 」</p>

    <p class="calibre5">王弗聽，於是國人莫敢出言<span class="zhu">三「莫敢言」作章法。</span>，三年，乃流王於彘<span class="zhu">流，放也。彘，晉地。</span>。</p>

    <p class="kindle-cn-para-left">文只是中間一段正講，前後俱是設喻。前喻防民口有大害，後喻宣民言有大利。妙在將正意、喻意，夾和成文，筆意縱橫，不可端倪。</p>

  </div>

</body>

</html>