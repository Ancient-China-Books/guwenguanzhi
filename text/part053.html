<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>鄭伯克段于鄢穀樑傳·隱公元年</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uxdtt44PCDHePaDyuEywR7H">

  <div class="chapter" id="chapter">

    <h1 class="juan">穀樑傳·隱公元年</h1>

    <h2 class="title">鄭伯克段于鄢</h2>

    <hr/>

    <p class="calibre5">克者何？能也。何能也？能殺也<span class="zhu">一字誅心。</span>。何以不言殺？見段之有徒眾也<span class="zhu">段有徒眾，不易殺也。不易殺而卒殺之，故曰「能殺」。</span>。</p>

    <p class="calibre5">段，鄭伯弟也。何以知其為弟也？殺世子、母弟目君<span class="zhu">母弟，同母弟也。目君，謂稱鄭伯。</span>，以其目君，知其為弟也。段，弟也而弗謂弟，公子也而弗謂公子，貶之也。段失子弟之道矣<span class="zhu">所以貶。</span>。賤段而甚鄭伯也<span class="zhu">賤段，謂不稱公子及弟。甚鄭伯，謂目君也。○一語綰前後，有力。</span>。何甚乎鄭伯？甚鄭伯之處心積慮，成於殺也<span class="zhu">段恃寵驕恣，強足當國，鄭伯不能防閒以禮，教訓以道，縱成其惡，終致大辟。處心積慮，志欲殺弟。○一句斷盡。</span>。</p>

    <p class="calibre5">於鄢，遠也，猶曰取之其母之懷中而殺之云爾，甚之也<span class="zhu">鄭伯之殺段，蓋追恨姜氏愛段惡己也。讀之使人墮淚。</span>。</p>

    <p class="calibre5">然則為鄭伯者宜奈何？緩追逸賊，親親之道也<span class="zhu">設處得甚妙。</span>。</p>

    <p class="kindle-cn-para-left">鄭伯以惡養天倫，使陷於罪，因以剪之。《春秋》推見至隱，首誅其意，以正人心。《穀樑》只「處心積慮」四字，已發透經義，核於他傳。</p>

  </div>

</body>

</html>