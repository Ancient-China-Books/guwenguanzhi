<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>鄭子家告趙宣子左傳·文公十七年</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="NQU20-32d3d1ac1f0840919359b481161d7773">

  <div class="chapter" id="chapter">

    <h1 class="juan">左傳·文公十七年</h1>

    <h2 class="title">鄭子家告趙宣子</h2>

    <hr/>

    <p class="calibre5">晉侯<span class="zhu">靈公。</span>合諸侯於扈<span class="zhu">戶。○扈，鄭地。</span>，平宋也<span class="zhu">平宋亂以立文公。</span>。於是晉侯不見鄭伯<span class="zhu">穆公。</span>，以為貳於楚也<span class="zhu">以其有二心於楚，故不與相見。</span>。</p>

    <p class="calibre5">鄭子家<span class="zhu">公子歸生。</span>使執訊而與之書<span class="zhu">執訊，通訊問之官。</span>，以告趙宣子<span class="zhu">晉卿趙盾。</span>，曰<span class="zhu">下皆書辭。</span>:「寡君即位三年，召蔡侯<span class="zhu">莊公。</span>而與之事君<span class="zhu">君，晉襄公。</span>。九月，蔡侯入於敝邑以行。敝邑以侯宣多<span class="zhu">鄭大夫。</span>之難<span class="zhu">去聲。○侯宣多以援立穆公之故，恃寵專權而作亂。</span>，寡君是以不得與蔡侯偕。十一月，克減侯宣多<span class="zhu">克減，少除其難也。</span>，而隨蔡侯以朝<span class="zhu">潮。</span>於執事<span class="zhu">踵蔡莊公朝晉之後，即來朝也。○朝襄一。</span>。十二年六月，歸生<span class="zhu">子家自稱名。</span>佐寡君之嫡夷<span class="zhu">鄭太子名夷。</span>，以請陳侯<span class="zhu">共公。</span>於楚，而朝諸君<span class="zhu">陳共公將朝晉而畏楚，故歸生輔太子夷，先為請命於楚。君，晉靈公。○朝靈二。</span>。十四年七月，寡君又朝以蕆<span class="zhu">諂。</span>陳事<span class="zhu">蕆，成也。鄭穆又親朝，以成往年陳共之好。○朝靈三。</span>。十五年五月，陳侯<span class="zhu">靈公。</span>自敝邑往朝於君<span class="zhu">陳靈新即位，自鄭入朝。○朝靈四。</span>。往年正月，燭之武<span class="zhu">鄭大夫。</span>往朝夷也<span class="zhu">燭之武又輔太子夷往朝於晉。「往朝夷」三字是倒語。○朝靈五。</span>。八月，寡君又往朝<span class="zhu">鄭穆又親朝。○朝靈六。○已上敘朝晉之數，敘朝晉之年，敘朝晉之月，敘朝晉之人。真是賬簿皆成妙文。下復結算一通，妙，妙。</span>。以陳、蔡之密邇於楚，而不敢貳焉，則敝邑之故也<span class="zhu">陳、蔡之朝，皆鄭之功。○結上召蔡侯、請陳侯、往朝君三事。</span>。雖敝邑之事君，何以不免<span class="zhu">無論陳、蔡，雖以鄭自己事晉而言，何以不免於罪？○百忙中復作此二語，以起下二層意，何等委婉。</span>？在位之中，一朝於襄，而再見<span class="zhu">現。</span>於君<span class="zhu">結上隨蔡侯蕆陳事，又往朝三事。</span>。夷與孤之二三臣相及於絳<span class="zhu">夷，鄭太子。孤，謂君也。二三臣，謂燭之武及子家自謂。絳，晉都邑。相及於絳，謂朝晉不絕也。○結上歸生佐夷、燭之武往朝夷二事。</span>。雖我小國，則蔑以過之矣<span class="zhu">鄭雖小國，其事晉無以過之矣。○又總結一筆，遒緊。</span>。今大國曰：「爾未逞吾志<span class="zhu">逞，快也。○只一句點題。</span>。」敝邑有亡，無以加焉<span class="zhu">鄭國唯有滅亡而已，不能復加其事晉之禮也。○八字激切而沉痛。下乃引古人成語，曲曲轉出不能復事晉意。</span>。古人有言曰：「畏首畏尾，身其餘幾<span class="zhu">上聲。○既畏首，又畏尾，則身之不畏者，有幾何哉？</span>? 」又曰：「鹿死不擇音<span class="zhu">同「蔭」。○鹿將死，不暇擇庇廕之所。</span>。」小國之事大國也，德，則其人也；不德，則其鹿也<span class="zhu">德，恩恤也。言以人視我，我還是人；以鹿視我，我便是鹿。○奇思創解。</span>。鋌<span class="zhu">挺。</span>而走險，急何能擇<span class="zhu">鋌，疾走貌。鹿知死而走險，何暇擇蔭？國知危而事大，何暇擇鄰？皆由急則生變也。</span>？命之罔極，亦知亡矣<span class="zhu">晉命過苛，無有窮極。事之亦亡，叛之亦亡，鄭已知之矣。○「亡」字呼應。</span>，將悉敝賦以待於<img alt="" class="kindle-cn-inline-character1" src="../images/66.jpeg"/><span class="zhu">酬。</span>，唯執事命之<span class="zhu">賦，兵也。</span>。文公二年，朝於齊。四年，為<span class="zhu">，晉鄭之境。言將盡起鄭兵，以待於</span>齊侵蔡，亦獲成於楚<span class="zhu">地，唯聽晉執事之命令也。○收緊敵晉意。</span>。居大國之間，而從於強令，豈其罪也<span class="zhu">去聲。</span>？大國若弗圖，無所逃命<span class="zhu">鄭文公二年，朝於齊桓公。後復從齊侵蔡，蔡屬楚而鄭為齊侵之。宜獲罪於楚，而反獲成。○晉責鄭貳於楚，忽反寫楚之寬大以諷晉。奇妙。</span>。」</p>

    <p class="calibre5">晉鞏<span class="zhu">拱。</span>朔<span class="zhu">晉大夫。</span>行成於鄭，趙穿<span class="zhu">晉卿。</span>、公婿池<span class="zhu">晉侯女婿。</span>為質<span class="zhu">至。</span>焉<span class="zhu">晉見鄭之詞強，故使鞏朔行成。而趙穿、公婿池為質於鄭以示信。此以見晉之失政，而霸業之衰也。</span>。</p>

    <p class="kindle-cn-para-left">前幅寫事晉唯謹，逐年逐月算之，猶為兢兢畏大國之言。後幅寫到晉之不知恤小，鄭亦不能復耐，竟說出貳楚亦勢之不得不然，晉必欲見罪，我亦顧忌不得許多。一團憤懣之氣，令人難犯，所以晉人竟為之屈。</p>

  </div>

</body>

</html>