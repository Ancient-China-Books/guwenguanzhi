<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>進學解韓愈</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="usCsuR2PghZYwTnpfIQvpn4">

  <div class="chapter" id="chapter">

    <h1 class="juan">韓愈</h1>

    <h2 class="title">進學解</h2>

    <hr/>

    <p class="calibre5">國子先生<span class="zhu">元和七年，公復為國子博士。</span>晨入太學，招諸生立館下，誨之曰：「業精於勤，荒於嬉；行<span class="zhu">去聲。</span>成於思，毀於隨<span class="zhu">隨，因循也。○陡然四句，起下「不明」、「不公」意。</span>。方今聖賢相逢<span class="zhu">聖君、賢臣。</span>，治具畢張<span class="zhu">需才分任。</span>，拔去凶邪，登崇俊良。佔<span class="zhu">去聲。</span>小善者率以錄，名一藝者無不庸<span class="zhu">庸，用也。</span>。爬<span class="zhu">杷。</span>羅剔抉<span class="zhu">淵入聲。○謂搜取人才。</span>，刮垢磨光<span class="zhu">謂造就人才。</span>。蓋有幸而獲選，孰雲多而不揚<span class="zhu">「幸」字，最有含蓄。</span>。諸生業患不能精，無患有司之不明；行患不能成，無患有司之不公<span class="zhu">此四句是一篇議論張本。</span>。」</p>

    <p class="calibre5">言未既，有笑於列者曰：「先生欺餘哉！弟子事先生，於茲有年矣<span class="zhu">頭。</span>。先生口不絕吟於六藝之文，手不停披於百家之編；紀事者必提其要<span class="zhu">舉綱挈領。</span>，纂言者必鉤其玄<span class="zhu">極深研幾。</span>；貪多務得，細大不捐<span class="zhu">悉備。</span>；焚膏油以繼晷<span class="zhu">軌。</span>，恆兀兀以窮年<span class="zhu">晷，日景也。兀兀，勞苦也。○恆久。</span>。先生之業，可謂勤矣<span class="zhu">一段，言勤於己業。</span>。觝<span class="zhu">底。</span>排異端，攘斥佛老<span class="zhu">觝，觸也。○辟邪說。</span>；補苴<span class="zhu">疽。</span>罅<span class="zhu">去聲。</span>漏，張皇幽眇<span class="zhu">苴所以藉履。《呂覽》:「衣弊不補，履決不苴。」罅，孔隙也。皇，大也。言儒術缺漏處，則補苴之；聖道隱微處，則張大之。○翼聖學。</span>；尋墜緒之茫茫，獨旁搜而遠紹<span class="zhu">承「補苴」、「張皇」說。</span>；障百川而東之，回狂瀾於既倒<span class="zhu">承「觝排」、「攘斥」說。</span>。先生之於儒，可謂勞矣<span class="zhu">二段，言勞於衛道。</span>。沉浸<img alt="" class="kindle-cn-inline-character1" src="../images/31.jpeg"/><span class="zhu">濃。</span>鬱，含英咀華<span class="zhu">讀書而涵泳其味。</span>。作為文章，其書滿家<span class="zhu">作文而悉本於古。</span>。上規姚姒，渾渾無涯<span class="zhu">姚，虞姓。姒，夏姓也。揚子：「虞夏之書渾渾爾。」</span>，周《誥》殷《盤》，佶<span class="zhu">吉。</span>屈聱<span class="zhu">遨。</span>牙<span class="zhu">周《誥》, 《大誥》、《康誥》、《酒誥》、《召誥》、《洛誥》是也。殷《盤》, 《盤庚》上、中、下三篇是也。佶屈、聱牙，皆艱澀難讀貌。</span>, 《春秋》謹嚴<span class="zhu">一字褒貶，謹而嚴毅。</span>, 《左氏》浮誇<span class="zhu">《左傳》釋經，浮虛誇大。</span>,《易》奇而法<span class="zhu">《易》之變易甚奇，而正當之理可法。</span>, 《詩》正而葩<span class="zhu">帕平聲。○詩之義理甚正，而藻麗之詞實華。</span>；下逮《莊》、《騷》<span class="zhu">《莊子》、《離騷》。</span>，太史所錄<span class="zhu">《史記》、《漢書》。</span>，子云、相如<span class="zhu">揚雄，字子云。司馬長卿，名相如。</span>，同工異曲<span class="zhu">猶樂之同工，而異其曲調。○文章不本六經，雖生剝子云之篇，行剽相如之籍，辭非不美，總屬無根之學，故公必「上規姚姒」，而始下逮百家也。</span>。先生之於文，可謂閎其中而肆其外矣<span class="zhu">三段，言文章之著見。</span>。少始知學，勇於敢為；長通於方，左右具宜。先生之於為人，可謂成矣<span class="zhu">四段，言為人之成立。○上三段論業精，此一段論行成，共為一腹。</span>。然而公不見信於人，私不見助於友，跋<span class="zhu">撥。</span>前疐<span class="zhu">至。</span>後，動輒得咎<span class="zhu">《詩·豳風》:「狼跋其胡，載疐其尾。」跋，躐也。胡，老狼頷下懸肉也。疐，跲也。狼進而躐其胡，則退而跲其尾，言進退不得自由也。</span>。暫為御史，遂竄南夷<span class="zhu">貞元十九年，公為監察御史，謫陽山令。</span>。三年博士，宂<span class="zhu">冗。</span>不見治<span class="zhu">公元和元年六月為博士，四年六月遷都官史。宂，散也。處閒散之地，而無以自見其治才。</span>。命與仇謀，取敗幾時<span class="zhu">命與仇敵為謀，數遭敗壞。</span>。冬暖而兒號<span class="zhu">平聲。</span>寒，年豐而妻啼飢。頭童齒豁，竟死何裨<span class="zhu">悲。○山無草木曰童。豁，落也。裨，益也。</span>？不知慮此，反教人為<span class="zhu">尾。○勤業四段，從「能精」、「能成」二語發來，然而一轉，正破「不公」、「不明」也。</span>? 」</p>

    <p class="calibre5">先生曰：「籲！子來前！夫大木為杗<span class="zhu">萌。</span>，細木為桷<span class="zhu">角。○杗，樑也。桷，椽也。</span>，欂<span class="zhu">薄。</span>櫨<span class="zhu">盧。</span>、侏儒<span class="zhu">欂櫨，短柱。侏儒，短椽。</span>，椳<span class="zhu">威。</span>、<img alt="" class="kindle-cn-inline-character1" src="../images/38.jpeg"/>、扂<span class="zhu">簟。</span>、楔<span class="zhu">屑。○椳，門樞也。</span>，各得其宜，施以成室者，匠氏之工也<span class="zhu">，門中橛也。扂，戶牡也。楔，門棖也。</span>。玉札、丹砂，赤箭、青芝<span class="zhu">匠用木無論小大。○一喻。</span>，牛溲、馬勃，敗鼓之皮<span class="zhu">玉屑，一名玉札，生藍田山谷。丹砂，硃砂也。赤箭，生陳倉及太山少室。青芝，出太山。四者，皆貴藥。</span>，俱收並蓄，待用無遺者，醫師之良也<span class="zhu">牛溲，牛溺也。馬勃，馬屁菌也。敗鼓皮，主蟲毒。三者，皆賤藥。</span>。登明選公，雜進巧拙，紆餘為妍<span class="zhu">醫用藥無論貴賤。○二喻。</span>，卓犖<span class="zhu">作緩態者。</span>為傑<span class="zhu">落。</span>，校短量長，惟器是適者，宰相之方也<span class="zhu">行直道者。</span>。昔者孟軻好辯，孔道以明，轍環天下，卒老於行<span class="zhu">宰相用人，無論智之巧拙、才之長短。○三結。</span>；荀卿守正，大論是弘，逃讒於楚，廢死蘭陵<span class="zhu">一引。</span>。是二儒者，吐辭為經，舉足為法，絕類離倫，優入聖域，其遇於世何如也<span class="zhu">荀卿，趙人。齊襄王時，為稷下祭酒，避讒適楚，春申君以為蘭陵令。春申君死，而荀卿廢。著書數萬言而卒，因葬蘭陵。○二引。</span>？今先生學雖勤而不由其統，言雖多而不要<span class="zhu">冷語不盡。○三結，下轉正文。</span>其中，文雖奇而不濟於用，行雖修而不顯於眾<span class="zhu">平聲。</span>。猶且月費俸錢，歲縻廩粟，子不知耕，婦不知織<span class="zhu">四句解前四段意。○再轉。</span>，乘馬從<span class="zhu">有以養家。</span>徒，安坐而食<span class="zhu">去聲。</span>，踵常途之役役，窺陳編以盜竊<span class="zhu">有以自養。</span>，然而聖主不加誅<span class="zhu">役役，隨俗而無異能。盜竊舊章，而無創解。○再轉。</span>，宰臣不見斥，非其幸歟<span class="zhu">誅，責也。</span>！動而得謗，名亦隨之。投閒置散，乃分之宜<span class="zhu">幸其遇世，愈於二儒。○再轉。</span>。若夫商財賄之有亡，計班資之崇庳<span class="zhu">此段解前「公不見信」一段意。言有司未有不公不明處。</span>，忘己量之所稱<span class="zhu">卑。</span>，指前人之瑕疵<span class="zhu">去聲。</span>，是所謂詰匠氏之不以杙<span class="zhu">財賄，謂祿也。班資，品秩也。庳，下也。前人，暗指執政。瑕疵，謂不公不明也。</span>為楹<span class="zhu">亦。</span>，而訾<span class="zhu">杙，橛也。楹，柱也。杙小楹大。</span>醫師以昌陽引年，欲進其豨苓也<span class="zhu">紫。</span>。」</p>

    <p class="kindle-cn-para-left">公自貞元十八年至元和七年，屢為國子博士，官久不遷，乃作《進學解》以自喻。主意全在宰相，蓋大才小用，不能無憾。而以怨懟無聊之詞託之人，自咎自責之詞託之己，最得體。</p>

  </div>

</body>

</html>