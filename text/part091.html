<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>太史公自序史記</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="umNA89TjaZ68dT4EO5tcbF7">

  <div class="chapter" id="chapter">

    <h1 class="juan">史記</h1>

    <h2 class="title">太史公自序</h2>

    <hr/>

    <p class="calibre5">太史公曰：「先人有言：「自周公卒五百歲而生孔子<span class="zhu">先人，謂先代賢人。</span>。孔子卒後至於今五百歲<span class="zhu">適當五百歲之期。</span>，有能紹明世，正《易傳》，繼《春秋》，本《詩》、《書》、《禮》、《樂》之際<span class="zhu">點出六經。</span>。」意在斯乎！意在斯乎！小子何敢讓焉<span class="zhu">何敢自嫌值五百歲而讓之也。明明欲以《史記》繼《春秋》意。</span>。」</p>

    <p class="calibre5">上大夫壺<span class="zhu">胡。</span>遂曰：「昔孔子何為而作《春秋》哉<span class="zhu">設為問答，單提《春秋》，見《史記》源流。</span>? 」太史公曰：「餘聞董生<span class="zhu">仲舒。</span>曰：「周道衰廢，孔子為魯司寇，諸侯害之，大夫壅之。孔子知言之不用、道之不行也，是非二百四十二年之中，以為天下儀表，貶天子，退諸侯，討大夫，以達王事而已矣<span class="zhu">王事，即王道。○一句斷盡《春秋》。已下乃極嘆《春秋》一書之大。</span>。」子曰：「我欲載之空言，不如見之於行事之深切著明也。<span class="zhu">《春秋》原實著當時行事，非空言垂訓。</span>」夫《春秋》，上明三王之道，下辨人事之紀，別嫌疑，明是非，定猶豫<span class="zhu">人不決曰猶豫。</span>，善善惡惡，賢賢賤不肖，存亡國，繼絕世，補敝起廢，王道之大者也<span class="zhu">此段專贊《春秋》，下復以諸經陪說。</span>。《易》著天地、陰陽、四時、五行，故長於變。《禮》經紀人倫，故長於行；《書》記先王之事，故長於政；《詩》記山川、溪谷、禽獸、草木、牝牡、雌雄，故長於風；《樂》樂<span class="zhu">洛。</span>所以立，故長於和；《春秋》辨是非，故長於治人<span class="zhu">又從《易》、《禮》、《書》、《詩》、《樂》說到《春秋》，以應起。</span>。是故《禮》以節人，《樂》以發和，《書》以道事，《詩》以達意，《易》以道化，《春秋》以道義<span class="zhu">再將諸經與《春秋》結束一通。</span>。撥亂世反之正，莫近於《春秋》<span class="zhu">莫切近於《春秋》，應上「深切著明」。○以下獨詳論《春秋》。</span>。《春秋》文成數萬<span class="zhu">《春秋》萬八千字。</span>，其指數千，萬物之散聚皆在《春秋》<span class="zhu">栝《春秋》全部文字。</span>。《春秋》之中，弒君三十六，亡國五十二，諸侯奔走不得保其社稷者不可勝<span class="zhu">升。</span>數。察其所以，皆失其本已<span class="zhu">所以弒君、亡國及奔走，皆是失仁義之本。</span>。故《易》曰「失之毫釐，差以千里<span class="zhu">今《易》無此語，《易緯》有之。</span>。」故曰「臣弒君，子弒父，非一旦一夕之故也，其漸久矣<span class="zhu">此《易·坤卦》之詞，文亦稍異。○兩引《易》詞，以明本之不可失也。○</span>。」故有國者不可以不知《春秋》，前有讒而弗見，後有賊而不知。為人臣者不可以不知《春秋》，守經事而不知其宜，遭變事而不知其權。為人君父而不通於《春秋》之義者，必蒙首惡之名。為人臣子而不通於《春秋》之義者，必陷篡弒之誅，死罪之名<span class="zhu">栝《春秋》全部事蹟。</span>。其實皆以為善，為之不知其義，被之空言而不敢辭<span class="zhu">《春秋》所該甚廣，而君臣父子之分，尤有獨嚴，故提出言之。</span>。夫不通禮義之旨<span class="zhu">總上文而言，其實心本欲為善，但為之而不知其義理，憑空加以罪名，而不敢辭。○《春秋》實有此等事，特為揭出，甚言《春秋》之義，不可不知也。</span>，至於君不君，臣不臣，父不父，子不子。君不君則犯<span class="zhu">禮緣義起，故並言之。○又即《春秋》生出「禮義」二字。</span>，臣不臣則誅，父不父則無道，子不子則不孝。此四行者，天下之大過也。以天下之大過予之，則受而弗敢辭<span class="zhu">為臣下所幹犯。</span>。故《春秋》者，禮義之大宗也<span class="zhu">應「被之空言而不敢辭」句。</span>。夫禮禁未然之前，法施已然之後；法之所為用者易見，而禮之所為禁者難知<span class="zhu">一句極贊《春秋》，收括前意。</span>。」</p>

    <p class="calibre5">壺遂曰：「孔子之時，上無明君，下不得任用，故作《春秋》，垂空文以斷禮義，當一王之法。今夫子上遇明天子<span class="zhu">武帝。</span>，下得守職，萬事既具，鹹各序其宜，夫子所論，欲以何明<span class="zhu">再借壺遂語辨難，一番迴護自家，妙。</span>? 」太史公曰：「唯唯<span class="zhu">委。</span>，否否，不然<span class="zhu">疊用「唯唯」、「否否」、「不然」，妙。唯唯，姑應之也。否否，略折之也。不然，特申明之也。</span>。餘聞之先人曰<span class="zhu">又是先人。</span>:「伏羲至純厚，作《易》八卦；堯、舜之盛，《尚書》載之，禮樂作焉；湯、武之隆，詩人歌之。《春秋》採善貶惡，推三代之德，褒周室，非獨刺譏而已也<span class="zhu">又言《春秋》與諸經同義，皆純厚隆盛之書，非刺譏之文。極得宣尼作《春秋》微意。</span>。」漢興以來，至明天子<span class="zhu">應上「遇明天子」。</span>，獲符瑞<span class="zhu">指獲麟。</span>，建封禪<span class="zhu">封，泰山上築土為壇，以祭天。禪，泰山下小山上除地為</span>，改正朔，易服色，受命於穆清<span class="zhu">，以祭山川。</span>，澤流罔極，海外殊俗，重<span class="zhu">受天命清和之氣。</span>譯<span class="zhu">平聲。</span>款塞<span class="zhu">亦。</span>，請來獻見者，不可勝道。臣下百官力誦聖德，猶不能宣盡其意<span class="zhu">傳夷夏之言者曰譯，俗謂之通士。款塞，叩塞門也。</span>。且士賢能而不用，有國者之恥<span class="zhu">言口不能悉誦，故不可不載之書。</span>；主上明聖而德不布聞，有司之過也<span class="zhu">此句賓。</span>。且餘嘗掌其官<span class="zhu">此句主。</span>，廢明聖盛德不載<span class="zhu">應下得守職。</span>，滅功臣、世家、賢大夫之業不述<span class="zhu">一。</span>，墮先人所言<span class="zhu">二。</span>，罪莫大焉。餘所謂述故事，整齊其世傳，非所謂作也<span class="zhu">三。</span>，而君比之於《春秋》，謬矣<span class="zhu">「作」字呼應。</span>。」</p>

    <p class="calibre5">於是論次其文。七年<span class="zhu">太初元年至天漢三年。</span>而太史公遭李陵之禍，幽於縲紲<span class="zhu">詳後《報任安書》中。○可見史公未遭禍前已作《史記》，特未卒業耳。</span>。乃喟然而嘆曰：「是餘之罪也夫！是餘之罪也夫！身毀不用矣<span class="zhu">受腐刑。</span>。」退而深惟曰：「夫《詩》、《書》隱約者<span class="zhu">隱，憂也。約，猶屈也。</span>，欲遂其志之思也<span class="zhu">史公欲卒成《史記》，故以此句喚起。</span>。昔西伯拘羑<span class="zhu">有。</span>裡，演《周易》；孔子厄陳、蔡，作春秋；屈原放逐，著《離騷》；左丘失明，厥有《國語》；孫子臏<span class="zhu">頻上聲。</span>腳<span class="zhu">腳，○臏，刖刑，去膝蓋骨。</span>，而論兵法；不韋遷蜀，世傳《呂覽》<span class="zhu">即《呂氏春秋》。</span>。韓非囚秦，《說<span class="zhu">稅。</span>難》、《孤憤》<span class="zhu">非作《孤憤》、《說難》等篇，十餘萬言。○又組織六經作餘波，而添出《離騷》、《國語》等作陪，更妙。</span>; 《詩》三百篇，大抵賢聖發憤之所為作也。此人皆意有所鬱結，不得通其道也<span class="zhu">又借《詩》作結，文法更變化。</span>，故述往事，思來者。」於是卒述陶唐以來，至於麟止，自黃帝始<span class="zhu">武帝至雍，獲白麟，遷以為述事之端，上紀黃帝，下至麟止，猶孔子絕筆於獲麟也。史公雖欲不比《春秋》之作，又不可得矣。</span>。</p>

    <p class="kindle-cn-para-left">史公生平學力，在《史記》一書，上接周、孔，何等擔荷！原本六經，何等識力！表章先人，何等淵源！然非發憤鬱結，則雖有文章，可以無作。哀公獲麟而《春秋》作，武帝獲麟而《史記》作。《史記》豈真能繼《春秋》者哉！</p>

  </div>

</body>

</html>