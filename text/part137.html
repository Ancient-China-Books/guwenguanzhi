<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>應科目時與人書韓愈</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="ueFSGZx8gKhffBJ8zm6kiO8">

  <div class="chapter" id="chapter">

    <h1 class="juan">韓愈</h1>

    <h2 class="title">應科目時與人書</h2>

    <hr/>

    <p class="calibre5">月、日，愈再拜<span class="zhu">一雲「應博學宏詞前進士韓愈謹再拜上書舍人閣下」。</span>。天池之濱，大江之<img alt="" class="kindle-cn-inline-character1" src="../images/49.jpeg"/><span class="zhu">焚。○天池，謂南海也。《莊子》:「南冥者，天池也。」濱，水際。</span>，曰有怪物焉<span class="zhu">，水涯。</span>，蓋非常鱗凡介之品彙匹儔也<span class="zhu">怪物，龍之別名。</span>。其得水，變化風雨，上下於天不難也<span class="zhu">匯，類也。○總領一句。下一連六轉。</span>。其不及水，蓋尋常尺寸之間耳。無高山、大陵、曠途、絕險為之關隔也<span class="zhu">得水，一轉。</span>，然其窮涸，不能自致乎水，為<img alt="" class="kindle-cn-inline-character1" src="../images/53.jpeg"/><span class="zhu">頓宕。</span>獺之笑者，蓋十八九矣<span class="zhu">賓。</span>。如有力者，哀其窮而運轉之，蓋一舉手、一投足之勞也<span class="zhu">，小獺也。○不及水，二轉。</span>。然是物也，負其異於眾也，且曰：「爛死於沙泥，吾寧樂之。若俛<span class="zhu">頓宕。</span>首帖耳，搖尾而乞憐者，非我之志也<span class="zhu">同俯。</span>。」是以有力者遇之，熟視之若無睹也。其死其生，固不可知也<span class="zhu">氣骨矯矯，明明託物自喻。○不肯乞憐，三轉。</span>。</p>

    <p class="calibre5">今又有有力者當其前矣，聊試仰首一鳴號焉，庸詎知有力者不哀其窮而忘一舉手、一投足之勞，而轉之清波乎<span class="zhu">仰首鳴號，五轉。句句抱前，句句刺心。</span>？其哀之，命也。其不哀之，命也。知其在命，而且鳴號之者，亦命也<span class="zhu">作三疊，總結。六轉。</span>。愈今者實有類於是<span class="zhu">一篇皆是譬喻，只一句歸結自己，甚妙。</span>。是以忘其疏愚之罪，而有是說焉。閣下其亦憐察之。</p>

    <p class="kindle-cn-para-left">此貞元九年宏詞試也。無端突起譬喻，不必有其事，不必有其理，卻作無數曲折，無數峰巒，奇極、妙極。</p>

  </div>

</body>

</html>