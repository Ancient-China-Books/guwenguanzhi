<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>晉獻文子成室禮記·檀弓下</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uhrPKRaHZUYXPJypAaRGq5D">

  <div class="chapter" id="chapter">

    <h1 class="juan">禮記·檀弓下</h1>

    <h2 class="title">晉獻文子成室</h2>

    <hr/>

    <p class="calibre5">晉獻文子成室<span class="zhu">「獻文」二字，皆趙武諡，如「貞惠文子」之類。</span>，晉大夫發焉<span class="zhu">發禮往賀。</span>。張老曰：「美哉輪焉，美哉奐焉<span class="zhu">輪，輪囷高大也。奐，奐爛眾多也。○二句，美其今。</span>。歌於斯，哭於斯，聚國族於斯<span class="zhu">歌，祭祀作樂也。哭，死喪哭泣也。聚國族，燕集國賓，聚會宗族也。○三句，祝其後。</span>。」文子曰：「武也，得歌於斯，哭於斯，聚國族於斯，是全要<span class="zhu">腰。</span>領以從先大夫於九京<span class="zhu">同原。</span>也<span class="zhu">古者，罪重腰斬，罪輕頸刑。先大夫，文子父祖也。九原，晉卿大夫之墓地。○就其讚詞，添接一解，有無窮之味。</span>。」北面再拜稽首<span class="zhu">謝其祝。</span>。君子謂之善頌、善禱<span class="zhu">頌者，美其事而祝其福。禱者，祈以免禍也。張老之言善於頌，文子所答善於禱。</span>。</p>

    <p class="kindle-cn-para-left">張老頌祝之辭，固迥然超於俗見。文子又添「全要領」句，見免刑戮，乃為無窮之福，尤加於人一等。「善頌善禱」四字，為兩人標名不朽。</p>

  </div>

</body>

</html>