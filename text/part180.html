<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>辨姦論蘇洵</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uEhx5Wu5s67gMYs8AYWonZ7">

  <div class="chapter" id="chapter">

    <h1 class="juan">蘇洵</h1>

    <h2 class="title">辨姦論</h2>

    <hr/>

    <p class="calibre5">事有必至，理有固然<span class="zhu">引成語起。</span>。惟天下之靜者，乃能見微而知著<span class="zhu">惟靜故能知幾，此先生自負之言也。○開端三句，言安石必亂天下，但靜以觀之自見，虛虛冒起全篇。</span>。月暈<span class="zhu">運。</span>而風，礎<span class="zhu">楚。</span>潤而雨<span class="zhu">礎，柱下石也。月旁昏氣曰暈，柱礎生汗曰潤。</span>，人人知之<span class="zhu">天地陰陽之事，人無不知。</span>。人事之推移，理勢之相因，其疏闊而難知，變化而不可測者，孰與天地陰陽之事<span class="zhu">人事、理勢，較天地陰陽則為易知。</span>？而賢者有不知<span class="zhu">歐陽公亦勸先生與荊公遊。</span>，其故何也？好惡亂其中，而利害奪其外也<span class="zhu">常人尚能知天地陰陽之事，而賢者反不能知人事之推移、理勢之相因，蓋其心汩於好惡利害，而不能靜也。○此段申明起手三句意。</span>。</p>

    <p class="calibre5">昔者<span class="zhu">引證。</span>，山巨源見王衍曰：「誤天下蒼生者，必此人也<span class="zhu">晉惠帝時，王衍為尚書令，樂廣為河南令，皆善清談。衍少時，山濤見之，嘆曰：「何物老嫗，生寧馨兒。然誤天下蒼生者，必此人也。」</span>。」郭汾<span class="zhu">焚。</span>陽見盧<img alt="" class="kindle-cn-inline-character1" src="../images/10.jpeg"/>曰：「此人得志，吾子孫無遺類矣<span class="zhu">唐德宗以楊炎、盧</span>。」自今而言之，其理固有可見者<span class="zhu">同平章事。</span>。以吾觀之，王衍之為人，容貌言語，固有以欺世而盜名者，然不忮<span class="zhu">貌醜，有才辯，悅之。時郭子儀每見賓客，姬妾不離側。惟</span>不求，與物浮沉<span class="zhu">至，子儀悉屏侍妾。或問其故，對曰：「</span>。使晉無惠帝，僅得中主，雖衍百千，何從而亂天下乎<span class="zhu">貌醜而心險，婦人見之必笑。他日</span>？盧<img alt="" class="kindle-cn-inline-character1" src="../images/12.jpeg"/>之奸，固足以敗國，然而不學無文，容貌不足以動人，言語不足以眩世<span class="zhu">得志，吾族無遺類矣。」</span>。非德宗之鄙暗，亦何從而用之<span class="zhu">理有固然。</span>？由是言之，二公之料二子，亦容有未必然也<span class="zhu">至。</span>。</p>

    <p class="calibre5">今有人<span class="zhu">暗指安石。</span>，口誦孔、老之言，身履夷、齊之行，收召好名之士、不得志之人，相與造作言語，私立名字，以為顏淵、孟軻復出<span class="zhu">有王衍之虛名。</span>，而陰賊險狠，與人異趣<span class="zhu">有盧</span>。是王衍、盧<img alt="" class="kindle-cn-inline-character1" src="../images/41.jpeg"/>合而為一人也，其禍豈可勝<span class="zhu">之陰險。</span>言哉<span class="zhu">升。</span>？夫面垢不忘洗，衣垢不忘浣<span class="zhu">厥後卒生靖康之禍，直是目見，非為懸斷。</span>，此人之至情也。今也不然，衣臣虜之衣，食犬彘之食，囚首喪面，而談詩書<span class="zhu">緩。</span>，此豈其情也哉<span class="zhu">囚不櫛首。居喪者，不洗面。○明指安石。</span>？凡事之不近人情者，鮮不為大奸慝，豎刁、易牙、開方是也<span class="zhu">從恆情勘出至奸，所謂見微知著者以此。</span>。以蓋世之名，而濟其未形之患<span class="zhu">注見《管仲論》中。○拓開一步。</span>，雖有願治之主，好賢之相，猶將舉而用之<span class="zhu">緊入本人。</span>。則其為天下患，必然而無疑者，非特二子之比也<span class="zhu">規諷仁宗。</span>。</p>

    <p class="calibre5">孫子曰：「善用兵者，無赫赫之功<span class="zhu">不欲有功，恐致傷人也。</span>。」使斯人而不用也，則吾言為過，而斯人有不遇之嘆，孰知禍之至於此哉？不然，天下將被其禍，而吾獲知言之名，悲夫<span class="zhu">寧願安石不見用，使天下以吾言為過，毋願安石用，使天下被其禍，而吾獲知言之名也。○結得淋漓感慨。</span>！</p>

    <p class="kindle-cn-para-left">介甫名始盛時，老蘇作《辨姦論》，譏其不近人情。厥後新法煩苛，流毒寰宇。見微知著，可為千古觀人之法。</p>

  </div>

</body>

</html>