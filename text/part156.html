<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>小石城山記柳宗元</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uUF4j7gY8svghkzrY2V3B2B">

  <div class="chapter" id="chapter">

    <h1 class="juan">柳宗元</h1>

    <h2 class="title">小石城山記</h2>

    <hr/>

    <p class="calibre5">自西山道口徑北，逾黃茅嶺而下，有二道<span class="zhu">故寫二道。</span>。其一西出，尋之無所得<span class="zhu">閣起一道。</span>；其一少北而東，不過四十丈，土斷而川分，有積石橫當其垠<span class="zhu">銀。</span>。其上為睥<span class="zhu">譬。</span>睨<span class="zhu">詣。</span>樑<img alt="" class="kindle-cn-inline-character1" src="../images/48.jpeg"/><span class="zhu">例。</span>之形<span class="zhu">垠，崖也。睥睨，城上女垣也。樑</span>，其旁出堡<span class="zhu">，屋棟也。山以小石城名者以此。</span>塢<span class="zhu">堡。</span>，有若門焉。窺之正黑<span class="zhu">烏上聲。</span>，投以小石，洞然有水聲，其響之激越，良久乃已<span class="zhu">堡，小城也。塢，水障也。</span>。環之可上，望甚遠<span class="zhu">此不是寫水。只極寫「窺之正黑」四字。</span>，無土壤而生嘉樹美箭，益奇而堅，其疏數<span class="zhu">其旁可以窺深，其上可以望遠。</span>偃仰，類智者所施設也<span class="zhu">促。</span>。</p>

    <p class="calibre5">噫！吾疑造物者之有無久矣<span class="zhu">宕筆。</span>。及是，愈以為誠有<span class="zhu">疑其有。</span>。又怪其不為之於中州，而列是夷狄，更千百年不得一售其伎，是固勞而無用。神者儻不宜如是，則其果無乎<span class="zhu">疑其無。</span>？或曰：「以慰夫賢而辱於此者。」或曰：「其氣之靈，不為偉人，而獨為是物。故楚之南少人而多石<span class="zhu">借兩「或曰」，錯落自說胸中憤懣，隨筆蓬勃。</span>。」是二者，餘未信之<span class="zhu">不說煞，妙。</span>。</p>

    <p class="kindle-cn-para-left">借石之瑰瑋以吐胸中之氣。柳州諸記，奇趣逸情，引人以深。而此篇議論，尤為崛出。</p>

  </div>

</body>

</html>