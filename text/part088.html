<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>遊俠列傳序史記</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uEb9gZa4xXGHZJpMHODSSG3">

  <div class="chapter" id="chapter">

    <h1 class="juan">史記</h1>

    <h2 class="title">遊俠列傳序</h2>

    <hr/>

    <p class="calibre5">韓子<span class="zhu">韓非。</span>曰：「儒以文亂法，而俠以武犯禁<span class="zhu">二句以儒、俠相提而論，借客形主。</span>。」二者皆譏，而學士多稱於世雲<span class="zhu">側重儒一句，起下文。</span>。至如以術取宰相、卿大夫，輔翼其世主，功名俱著於春秋<span class="zhu">術，巧詐也。春秋，國史。</span>，固無可言者<span class="zhu">儒之偽者，誠不足言，起下次、憲。</span>。及若季次、原憲<span class="zhu">公皙哀，字季次，亦孔子弟子。</span>，閭巷人也<span class="zhu">閭巷之儒，照閭巷之俠。</span>，讀書懷獨行君子之德，義不苟合當世，當世亦笑之。故季次、原憲終身空室蓬戶，褐衣疏食不厭。死而已四百餘年，而弟子志之不倦<span class="zhu">次、憲功名未著，而後世學者稱之。儒固自有真也，俠亦從可知矣。</span>。今遊俠<span class="zhu">立氣勢作威福、結私交以立強於世者，謂之遊俠。</span>，其行雖不軌於正義，然其言必信，其行必果，已諾必誠，不愛其軀，赴士之厄困，既已存亡死生矣<span class="zhu">亡者存之，死者生之。○句法。</span>，而不矜其能，羞伐其德<span class="zhu">二句，俠士本領。</span>，蓋亦有足多者焉<span class="zhu">稱遊俠一。</span>。</p>

    <p class="calibre5">且緩急，人之所時有也<span class="zhu">見遊俠不可無，接上生下，無限波瀾。</span>。太史公曰：昔者虞舜窘於井廩，伊君負於鼎俎，傅說匿於傅險<span class="zhu">同「巖」。</span>，呂尚困於棘津<span class="zhu">太公望，行年七十賣食棘津。</span>，夷吾桎梏，百里飯牛，仲尼畏匡，菜色陳、蔡<span class="zhu">飢而食菜，則色病，故云菜色。</span>。此皆學士所謂有道仁人也，猶然遭此菑<span class="zhu">同「災」。</span>，況以中材而涉亂世之末流乎？其遇害何可勝<span class="zhu">升。</span>道哉<span class="zhu">正見遊俠之不可無也。感嘆處，史公自道，故曲折悲憤。</span>！</p>

    <p class="calibre5">鄙人有言曰：「何知仁義，已<span class="zhu">同「以」。</span>饗<span class="zhu">同「享」。</span>其利者為有德<span class="zhu">享，受也。以受其利者為有德，何知有仁義也。○正應遭災涉亂，接下。</span>。」故伯夷醜周，餓死首陽山，而文、武不以其故貶王<span class="zhu">伯夷未嘗許周以仁義，然享文、武之利者，不以伯夷醜周之故，而貶損其王號。</span>；跖<img alt="" class="kindle-cn-inline-character1" src="../images/29.jpeg"/><span class="zhu">強入聲。</span>暴戾，其徒誦義無窮<span class="zhu">柳跖、莊</span>。由此觀之，「竊鉤者誅，竊國者侯；侯之門，仁義存」<span class="zhu">，皆大盜。其徒享其利，而誦義無窮。</span>，非虛言也<span class="zhu">三句出《莊子·胠篋》篇。竊鉤之小，則為盜而受誅；竊國之大，則為侯而人享其利，故仁義存。</span>。</p>

    <p class="calibre5">今拘學或抱咫尺之義，久孤於世<span class="zhu">暗指季次輩。</span>，豈若卑論儕<span class="zhu">柴。</span>俗，與世浮沉而取榮名哉<span class="zhu">忽又嘆儒，皆有激之言也。</span>！而布衣之徒<span class="zhu">指遊俠。</span>，設取予、然諾，千里誦義，為死不顧世，此亦有所長，非苟而已也<span class="zhu">稱遊俠二。</span>。故士窮窘而得委命，此豈非人之所謂賢豪間者邪<span class="zhu">士之窮窘，無所解免，皆得託命而望俠士之存亡死生，此誠人之所謂賢豪間者，而未可謂不得與儒齒也。○稱遊俠三。是史公為遊俠立傳本意。</span>？誠使鄉曲之俠，予<span class="zhu">同「與」。</span>季次、原憲比權量力，效功於當世，不同日而論矣<span class="zhu">俠以權力，儒以道德，不可同日而論。○綰合次、憲，略抑遊俠一筆，下即轉。</span>。要以功見言信，俠客之義又曷可少哉<span class="zhu">稱遊俠四。○以上儒、俠夾寫，至此方歸本題。</span>！</p>

    <p class="calibre5">古布衣之俠，靡得而聞已<span class="zhu">布衣閭巷是主意，一有憑藉，便不足重。故下詳言之。</span>。近世延陵<span class="zhu">吳季札也。季札豈遊俠耶？然史公作傳，既重遊俠矣，必援名人以尊之，若《貨殖傳》之援子貢也。</span>、孟嘗<span class="zhu">齊田文。</span>、春申<span class="zhu">楚黃歇。</span>、平原<span class="zhu">趙勝。</span>、信陵<span class="zhu">魏無忌。</span>之徒<span class="zhu">又借五人引起。</span>，皆因王者親屬，借於有土卿相之富厚，招天下賢者，顯名諸侯，不可謂不賢者矣。比如順風而呼，聲非加疾，其勢激也<span class="zhu">前有多少層折，方入本題。以為止矣，偏又翻出一層，落下「匹夫之俠」。</span>。至如閭巷之俠，修行砥名，聲施於天下，莫不稱賢，是為難耳<span class="zhu">其義誠高，其事誠難。○稱遊俠五。</span>。然儒、墨皆排擯不載<span class="zhu">儒與墨皆輕俠士，故不載。○又挽定「儒」字。</span>。自秦以前，匹夫之俠，湮滅不見，餘甚恨之<span class="zhu">遙接「布衣之俠，靡得而聞」。○閭巷、布衣、匹夫之俠，是著意處。</span>。以餘所聞，漢興有朱家、田仲、王公、劇孟、郭解之徒<span class="zhu">緊照延陵、孟嘗、春申、平原、信陵之徒，五賓五主。</span>，雖時扞<span class="zhu">翰。</span>當世之文罔<span class="zhu">同「網」。○謂犯當世之法禁。○應「以武犯禁」。</span>，然其私義，廉潔退讓，有足稱者。名不虛立，士不虛附<span class="zhu">名實相副，而不虛立。士厄必濟，而不虛附。○稱遊俠六。</span>。至如朋黨宗強，比周設財役貧，豪暴侵凌孤弱，恣欲自快，遊俠亦醜之<span class="zhu">至若引朋為黨，以強為宗，互相比周，施財以役乎貧民，恃其豪暴侵凌孤弱，恣欲以自快者，不特不可語遊俠，而遊俠亦醜之。○此言遊俠自有真偽，不可不辨。</span>。餘悲世俗不察其意，而猥<span class="zhu">委。</span>以朱家、郭解等令與豪暴之徒同類而共笑之也<span class="zhu">一往情深。</span>。</p>

    <p class="kindle-cn-para-left">世俗止知重儒而輕俠，以致俠士之義湮沒無聞。不知俠之真者，儒亦賴之，故史公特為作傳。此一傳之冒也。凡六贊遊俠，多少抑揚，多少往復。胸中犖落，筆底攄寫，極文心之妙。</p>

  </div>

</body>

</html>