<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>臧哀伯諫納郜鼎左傳·桓公二年</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="AFM60-32d3d1ac1f0840919359b481161d7773">

  <div class="chapter" id="chapter">

    <h1 class="juan">左傳·桓公二年</h1>

    <h2 class="title">臧哀伯諫納郜鼎</h2>

    <hr/>

    <p class="calibre5">夏四月，取郜<span class="zhu">告。</span>大鼎於宋。納於大<span class="zhu">泰。</span>廟<span class="zhu">宋華督弒殤公，恐諸侯討己，故以郜國所造之鼎賂魯。桓公至是取所賂之鼎於宋，納於大廟。○曰「取」、曰「納」，書法凜然。</span>，非禮也<span class="zhu">受弒逆者之賂器，以汙宗廟，非禮之甚也。○斷一句。</span>。</p>

    <p class="calibre5">臧哀伯<span class="zhu">魯大夫，僖伯之子。</span>諫曰：「君人者，將昭德塞違，以臨照百官，猶懼或失之，故昭令德以示子孫<span class="zhu">言人君者，將昭明善德，閉塞邪違，以顯示百官，如日月之臨照焉，猶恐不能世守而弗失，故復以其德之最善者昭著於物，以垂示子孫。○「昭德」、「塞違」並提，是一篇主意，然「昭德」正所以「塞違」也，故下歷言「昭德」之實。</span>。是以清廟茅屋<span class="zhu">清廟，肅然清淨之廟也。茅屋，以茅飾屋也。</span>，大路越<span class="zhu">活。</span>席<span class="zhu">大路，祀天車，樸素無飾。越席，結草為席也。</span>，大<span class="zhu">泰。</span>羹不致<span class="zhu">大羹，大古之羹，肉汁也。不致，謂無鹽梅之和也。</span>，粢食<span class="zhu">嗣。</span>不鑿<span class="zhu">作。○黍稷曰粢。鑿，精米也，一石舂為八斗。</span>，昭其儉也<span class="zhu">儉約不敢奢侈。○「昭令德以示子孫」者一。</span>。袞、冕、黻、珽<span class="zhu">挺。○袞，畫衣。冕，冠也。黻，蔽膝也。珽，玉笏也。</span>，帶、裳、幅<span class="zhu">璧。</span>、舄<span class="zhu">昔。○帶，革帶。裳，下衣。幅，今之行縢，即裹腳也。舄，復履也。</span>，衡、<img alt="" class="kindle-cn-inline-character1" src="../images/42.jpeg"/><span class="zhu">耽上聲。</span>、紘<span class="zhu">宏。</span>、<img alt="" class="kindle-cn-inline-character1" src="../images/44.jpeg"/><span class="zhu">延。○衡，維持冠者。</span>，昭其度也<span class="zhu">，冠之垂者。</span>。藻、率<span class="zhu">，纓從下而上者。</span>、鞞<span class="zhu">，冠上覆者。</span>、鞛<span class="zhu">尊卑各有制度。○「昭令德以示子孫」者二。</span>，鞶<span class="zhu">律。</span>、厲、遊<span class="zhu">丙。</span>、纓<span class="zhu">卜上聲。○藻、率，以韋為之，所以借玉也。佩刀之鞘，上飾曰鞞，下飾曰鞛。</span>，昭其數也<span class="zhu">盤。</span>。火、龍、黼、黻<span class="zhu">留。</span>，昭其文也<span class="zhu">鞶，大帶。厲，大帶之垂者。遊，旌之末垂者。纓，馬飾。</span>。五色比象<span class="zhu">尊卑各有等數。○「昭令德以示子孫」者三。</span>，昭其物也<span class="zhu">火，畫火也。龍，畫龍也。黑與白謂之黼，黑與青謂之黻。龍，畫於衣。火、黼、黻，繡於裳。</span>。鍚<span class="zhu">上下各有文章。○「昭令德以示子孫」者四。</span>、鸞、和、鈴<span class="zhu">車服器械之有五色，皆以比象天地四方。</span>，昭其聲也<span class="zhu">大小各有物色。○「昭令德以示子孫」者五。</span>。三辰旂旗<span class="zhu">揚。</span>，昭其明也<span class="zhu">四者皆鈴類，鍚在馬額，鸞在鑣，和在衡，鈴在旂。</span>。夫德，儉而有度，登降有數，文、物以紀之，聲、明以發之，以臨照百官。百官於是乎戒懼，而不敢易紀律<span class="zhu">四者齊聲，自然節奏。○「昭令德以示子孫」者六。</span>。今滅德立違<span class="zhu">三辰，日月星也，畫於旂旗。交龍為旂，熊虎為旗。</span>，而寘<span class="zhu">旌旗燦爛，象天之明。○「昭令德以示子孫」者七。</span>其賂器於大廟<span class="zhu">登降，謂有損益。紀，維也。發，揚也。紀律，紀綱、法律也。○總「昭德」作一收。戒懼，而不敢易紀律，即所以「塞違」也。</span>，以明示百官。百官象之，其又何誅焉<span class="zhu">今受賂立督，是不昭德而滅德，不塞違而立違。</span>？國家之敗，由官邪也<span class="zhu">同「置」。</span>。官之失德，寵賂章也<span class="zhu">寘，猶納也。</span>。郜鼎在廟，章孰甚焉<span class="zhu">象，效尤也。誅，責也。○不可納者一。</span>？武王克商遷九鼎於雒<span class="zhu">由百官之違邪。</span>邑<span class="zhu">謂寵臣之受賄賂，章明而無所忌憚也。</span>，義士猶或非之<span class="zhu">大廟，百官助祭之所。章明昭著，莫過於此。○不可納者二。</span>，而況將昭違亂之賂器於大廟，其若之何<span class="zhu">同洛。</span>? 」公不聽<span class="zhu">九鼎，夏禹所鑄，三代相傳，以為有國之寶。武王克商，遷九鼎於成周之雒邑。</span>。</p>

    <p class="calibre5">周內史<span class="zhu">大夫官。</span>聞之，曰：「臧孫達<span class="zhu">即哀伯。</span>其有後於魯乎<span class="zhu">僖伯諫隱觀魚，其子哀伯諫桓納鼎，積善之家，必有餘慶，故曰「有後於魯」。</span>！君違，不忘諫之以德<span class="zhu">桓公雖滅德立違，哀伯惓惓不忘諫之以昭德。○「昭德塞違」總結。</span>。」</p>

    <p class="kindle-cn-para-left">劈頭將「昭德塞違」四字提綱，而「塞違」全在「昭德」處見，故中間節節將「昭」字分疏，見廟堂中何一非令德所在，則大廟容不得違亂賂鼎可知，後復將「塞違」意分作三樣寫法，以冀君之一寤而出鼎，故曰「不忘」。</p>

  </div>

</body>

</html>