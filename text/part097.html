<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>賈誼過秦論上賈誼</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="ujw6EHpmcis3GWxX3sDRRt7">

  <div class="chapter" id="chapter">

    <h1 class="juan">西漢文</h1>

    <h2 class="title">賈誼過秦論上</h2>

    <hr/>

    <p class="calibre5">秦孝公據殽函之固，擁雍州之地，君臣固守，以窺周室<span class="zhu">殽，山名，謂二殽。函，函谷關也。擁，亦據也。雍州，今陝西。固守，堅守其地也。周室，天子之國，秦欲窺而取之。</span>。有席捲<span class="zhu">捲。</span>天下、包舉宇內、囊括四海之意，併吞八荒之心<span class="zhu">括，結囊也。八荒，八方也。○四句只一意，而必疊寫之者，蓋極言秦有虎狼之心，非一辭而足也。</span>。當是時也，商君<span class="zhu">衛鞅。</span>佐之，內立法度，務耕織，修守戰之具；外連衡<span class="zhu">橫。</span>而鬥諸侯<span class="zhu">連六國以事秦，而使之自相攻鬥。</span>。於是秦人拱手而取西河之外<span class="zhu">拱手而取，言易也。西河，魏地名。○秦之始強如此。</span>。</p>

    <p class="calibre5">孝公既沒，惠文、武、昭<span class="zhu">孝公卒，子惠文王立；卒，子武王立；卒，立異母弟，是昭襄王也。</span>蒙故業、因遺策，南取漢中，西舉巴蜀，東割膏腴之地，收要害之郡<span class="zhu">漢中、巴、蜀三郡，並屬益州。膏腴，土田良沃也。要害，山川險阻也。○秦之又強如此。</span>。諸侯恐懼，會盟而謀弱秦，不愛珍器、重寶、肥饒之地，以致天下之士，合從<span class="zhu">宗。</span>締交，相與為一<span class="zhu">以一離六為衡，以六攻一為從，故衡曰連，從曰合。締，結也。○正欲寫秦之強，忽寫諸侯作反襯。</span>。當此之時，齊有孟嘗<span class="zhu">田文。</span>，趙有平原<span class="zhu">趙勝。</span>，楚有春申<span class="zhu">黃歇。</span>，魏有信陵<span class="zhu">無忌。</span>。此四君者，皆明智而忠信，寬厚而愛人，尊賢而重士<span class="zhu">極贊四君，以反襯秦之強。</span>，約從離橫，兼韓、魏、燕、趙、宋、衛、中山之眾。於是六國之士，有甯越<span class="zhu">趙人。</span>、徐尚<span class="zhu">未詳。</span>、蘇秦<span class="zhu">洛陽人。</span>、杜赫<span class="zhu">周人。</span>之屬為之謀，齊明<span class="zhu">東周臣。</span>、周最<span class="zhu">周君子。</span>、陳軫<span class="zhu">秦臣。</span>、召<span class="zhu">邵。</span>滑<span class="zhu">依。○楚臣。</span>、樓緩<span class="zhu">魏相。</span>、翟景<span class="zhu">未詳。</span>、蘇厲<span class="zhu">蘇秦弟。</span>、樂毅<span class="zhu">燕臣。</span>之徒通其意，吳起<span class="zhu">魏將。</span>、孫臏<span class="zhu">頻上聲。○孫武之後。</span>、帶佗<span class="zhu">駝。○未詳。</span>、兒<span class="zhu">倪。</span>良、王廖<span class="zhu">留。○《呂氏春秋》曰：「王廖貴先，兒良貴後。」此二人者，皆天下之豪士也。</span>、田忌<span class="zhu">齊將。</span>、廉頗、趙奢<span class="zhu">皆趙將。</span>之倫制其兵<span class="zhu">此段申明「以致天下之士」一句，極寫諸侯得人之盛，以反襯秦之強。</span>。嘗以什倍之地，百萬之眾，叩關而攻秦<span class="zhu">叩，擊也。關，函谷關。○此正接前「合從締交，相與為一」句，作一逼，緊陗。</span>。秦人開關而延敵，九國之師遁逃而不敢進。秦無亡矢遺鏃<span class="zhu">族。</span>之費，而天下諸侯已困矣<span class="zhu">九國，謂齊、楚、韓、魏、燕、趙、宋、衛、中山也。鏃，箭鏑也。○上寫諸侯謀弱秦，何等忙；此寫秦人困諸侯，何等閒。</span>。於是從散約解，爭割地而賂秦<span class="zhu">初點連衡，次點合從，三敘約從離橫，四敘從散約解，段落井然。</span>。秦有餘力而制其弊，追亡逐北，伏屍百萬，流血漂櫓<span class="zhu">軍敗曰北。櫓，大楯也。</span>。因利乘便，宰割天下，分裂河山。強國請服，弱國入朝<span class="zhu">極言秦之強，總是反跌下文。</span>。</p>

    <p class="calibre5">施及孝文王、莊襄王<span class="zhu">昭襄王卒，子孝文王立；卒，子莊襄王立。</span>，享國之日淺，國家無事<span class="zhu">虛敘帶過。</span>。</p>

    <p class="calibre5">及至始皇<span class="zhu">方說到始皇。</span>，奮六世之餘烈<span class="zhu">六世，孝公、惠文王、武王、昭王、孝文王、莊襄王。</span>，振長策而御宇內，吞二週而亡諸侯，履至尊而制六合，執敲撲以鞭笞天下<span class="zhu">振，舉也。策，馬箠也。振長策，以馬喻也。二週，東、西周也。履至尊，踐帝位也。六合，天地四方也。敲撲，皆杖也。短曰敲，長曰撲。○四句亦只一意，極言始皇之強，非一辭而足也。</span>，威振四海。南取百越之地，以為桂林、象郡<span class="zhu">百越，非一種也。桂林，今鬱林。象郡，今日南。</span>，百越之君俛<span class="zhu">同「俯」。</span>首繫頸，委命下吏<span class="zhu">言任性命於獄官也。○極寫始皇之強。</span>。乃使蒙恬<span class="zhu">秦將。</span>北築長城而守藩籬，卻匈奴七百餘裡，胡人不敢南下而牧馬，士不敢彎弓而報怨<span class="zhu">極寫始皇之強。○前歷言秦之強，以其善攻，以下言始皇不善守。</span>。於是廢先王之道，燔百家之言，以愚黔首<span class="zhu">燔，燒也。百家言，經、史之類。黔，黑也。秦謂民為黔首，以其頭黑也。</span>。隳<span class="zhu">灰。</span>名城，殺豪俊，收天下之兵聚之咸陽，銷鋒<img alt="" class="kindle-cn-inline-character1" src="../images/02.jpeg"/><span class="zhu">的。</span>，鑄以為金人十二，以弱天下之民<span class="zhu">隳，毀也。兵，戎器也。咸陽，秦都。鋒</span>。然後踐華為城，因河為池<span class="zhu">，兵刃也。始皇銷鋒</span>，據億丈之城，臨不測之溪以為固<span class="zhu">，為金人十二，重各千石，置宮庭中。○始皇愚民、弱民，適所以自愚、自弱，伏末「仁義不施而攻守之勢異」一句。</span>。良將勁弩，守要害之處；信臣精卒，陳利兵而誰何<span class="zhu">斷華山為城，因河水為池。</span>。天下已定，始皇之心，自以為關中之固，金城千里，子孫帝王萬世之業也<span class="zhu">疊上兩句。</span>。始皇既沒，餘威震於殊俗<span class="zhu">何，問也。誰何，言誰敢問。○極形容始皇之強盛，比從前更自不同。</span>。</p>

    <p class="calibre5">然而<span class="zhu">二字一篇大轉關。</span>陳涉，甕牖繩樞之子，氓隸之人，而遷徙之徒也<span class="zhu">陳勝，字涉，陽城人。秦二世元年秋，陳涉等起。甕牖，以敗甕口為牖也。繩樞，以繩系戶樞也。氓隸，賤稱。遷徙之徒，謂涉為戍漁陽之徒也。</span>，材能不及中庸<span class="zhu">不及中等庸人。</span>，非有仲尼、墨翟之賢，陶朱、猗頓之富<span class="zhu">范蠡之陶，自謂陶朱公，治產積十九年之間，三致千金。猗頓聞朱公富，往問術，十年間，資擬王公。故富稱陶朱、猗頓。○陳涉既非其人，又無其資。</span>，躡足行伍之間，俛<span class="zhu">同「勉」。</span>起阡陌之中，率罷<span class="zhu">同「疲」。</span>弊之卒，將數百之眾<span class="zhu">俛起，不得已而舉事也。阡陌，道路也。○不成軍旅。</span>，轉而攻秦。斬木為兵，揭<span class="zhu">傑。</span>竿為旗<span class="zhu">揭，高舉也。斬木為兵，而無鋒刃，舉竿為旗，而無旌旛。○不成器仗。</span>，天下雲集而響應，贏糧而景<span class="zhu">同「影」。</span>從，山東豪俊遂並起而亡秦族矣<span class="zhu">雲集響應，如雲之集，如響之應也。贏，擔也。景從，如影之隨形也。○前寫諸侯如彼難，此寫陳涉如此易，反照作章法。</span>。</p>

    <p class="calibre5">且夫<span class="zhu">轉筆會全神。</span>天下非小弱也，雍州之地，殽函之固，自若也；陳涉之位，不尊於齊、楚、燕、趙、韓、魏、宋、衛、中山之君也；鋤耰、棘<span class="zhu">同「戟」。</span>矜<span class="zhu">同「</span>，不銛<span class="zhu">」。音芹。</span>於鉤、戟、長鎩<span class="zhu">仙。</span>也<span class="zhu">晒。</span>；謫戍之眾，非抗於九國之師也<span class="zhu">耰，鋤柄。矜，矛柄。銛，利也。鎩，長矛。</span>；深謀遠慮，行軍用兵之道，非及曩時之士也<span class="zhu">涉謫戍漁陽。抗，敵也。</span>。然而成敗異變，功業相反<span class="zhu">曩時，六國之士。○總承前文，兩兩比較，句法變換，最耐尋味。</span>。試使山東之國與陳涉度長絜大，比權量力，則不可同年而語矣<span class="zhu">略作一頓。</span>。然秦以區區之地，致萬乘之權，招八州而朝同列，百有餘年矣<span class="zhu">疊上意又作一颺，文勢愈緊。</span>。然後以六合為家，殽函為宮。一夫作難<span class="zhu">招，舉也。九州之數，秦有雍州，餘八州，皆諸侯之地。○收前半篇。</span>而七廟隳，身死人手，為天下笑者<span class="zhu">陳涉為首倡。</span>，何也？仁義不施，而攻守之勢異也<span class="zhu">死人手，謂秦王子嬰為項羽所殺。○收後半篇。</span>。</p>

    <p class="kindle-cn-para-left">《過秦論》者，論秦之過也。秦過只是末「仁義不施」一句便斷盡，從前竟不說出。層次敲擊，筆筆放鬆，正筆筆鞭緊，波瀾層折，姿態橫生，使讀者有一唱三嘆之致。</p>

  </div>

</body>

</html>