<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>祭公諫征犬戎國語·周語上</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uaUke8nrmGKRARQGcoqgJKB">

  <div class="chapter" id="chapter">

    <h1 class="juan">國語·周語上</h1>

    <h2 class="title">祭公諫征犬戎</h2>

    <hr/>

    <p class="calibre5">穆王將徵犬戎<span class="zhu">西戎也。欲徵其不享之罪。</span>，祭<span class="zhu">債。</span>公謀父<span class="zhu">甫。○祭，畿內之國，謀父所封。時為王卿士。</span>諫曰：「不可。先王耀德不觀<span class="zhu">貫。</span>兵<span class="zhu">耀，明也。觀，示也。○一句領起全篇。</span>。夫兵戢而時動，動則威<span class="zhu">戢，聚也。時動，如三時務農，一時講武之謂。威，可畏也。</span>，觀則玩，玩則無震<span class="zhu">玩，黷也。震，懼也。○四句，一正一反，以申明不可觀兵之意。</span>。是故周文公之《頌》曰<span class="zhu">文，周公之諡。《頌·時邁》之詩，周公所作。</span>:「載戢干戈，載櫜<span class="zhu">高。</span>弓矢<span class="zhu">載，用也。櫜，韜也。言武王既定天下，則收斂其干戈，韜藏其弓矢，示不復用也。○引證「不觀兵」。</span>。我求懿德，肆於時夏，允王保之<span class="zhu">肆，陳也。時，是也。中國曰夏。允，信也。言武王常求懿美之德，以布陳於中國，信乎王之能保天命也。○引證「耀德」。</span>。」先王之於民也，茂正其德而厚其性<span class="zhu">茂，勉也。正德者，父慈子孝，兄愛弟恭，夫義婦順，所以正民之德也。如此而民之情性，未有不歸於厚者。</span>，阜其財求<span class="zhu">阜，大也。大其財求，使之衣帛食肉，不飢不寒，所以厚民之生也。</span>而利其器用<span class="zhu">如工作什器、商通貨財之類，所以利民之用也。○三句，兼教養在內。</span>，明利害之鄉<span class="zhu">如字。○得教養為利，失教養為害。鄉，猶言所在也。明利害之所在，是耀德之實。</span>，以文修之<span class="zhu">一句，包下「修意」五句，是不觀兵之實。</span>，使務利而避害，懷德而畏威，故能保世以滋大<span class="zhu">滋，益也。此言「耀德不觀兵」之效。作一頓。下乃轉入周世。</span>。</p>

    <p class="calibre5">「昔我先世后稷<span class="zhu">后稷，舜時農官。父子相繼曰世。謂棄與不窋。</span>，以服事虞、夏<span class="zhu">謂棄為舜后稷，不窋繼之於夏啟也。</span>。及夏之衰也<span class="zhu">謂啟子太康。</span>，棄稷弗務<span class="zhu">棄，廢也。廢稷之官，不復務農。</span>，我先王不窋<span class="zhu">質。○棄之子。周禘祫文武，必先不窋，故通謂之王。</span>用失其官，而自竄於戎、翟之間<span class="zhu">堯封棄於邰，至不窋失官，去夏而遷於邠。邠西接戎，北近翟。</span>，不敢怠業<span class="zhu">業，農業也。</span>，時序其德，纂<span class="zhu">同纘。</span>修其緒，修其訓典<span class="zhu">序，布也。纂，繼也。緒，事也。訓，教也。典，法也。三「其」字，指棄而言。</span>，朝夕恪勤，守以惇篤，奉以忠信<span class="zhu">三句，承上三句，極寫其「不敢怠業」。</span>，奕世載德，不忝前人<span class="zhu">奕世，累世也。載，承也。忝，辱也。自不窋以後至文王，皆繼其德而弗墜。○已上言周家累世耀德。</span>。至於武王，昭前之光明，而加之以慈和，事神保民，莫不欣喜<span class="zhu">武王亦只是耀德。</span>。商王帝辛，大惡<span class="zhu">烏故切。</span>於民<span class="zhu">辛，紂名也。大惡，大為民所惡。</span>。庶民弗忍，欣戴武王，以致戎於商牧<span class="zhu">商牧，商郊牧野。○著「庶民弗忍」四字，便見武王不得已而用兵。</span>。是先王非務武也，勤恤民隱而除其害也<span class="zhu">恤，憂也。隱，痛也。非務武，即不觀兵之謂。勤恤民隱，即耀德之謂。○已上言武王並不觀兵，下乃述邦制，以轉入徵犬戎之非。</span>。</p>

    <p class="calibre5">「夫先王之制<span class="zhu">一句直貫到底。</span>：邦內甸服<span class="zhu">邦內，天子畿內。甸，田也。服，事也。以皆田賦之事，故謂之甸服。王城之外，四面皆五百里也。</span>，邦外侯服<span class="zhu">邦外，邦畿之外。侯服者，侯國之服。甸服外，四面又各五百里也。</span>，侯、衛賓服<span class="zhu">侯，侯圻。衛，衛圻。中國之界也。謂之賓者，漸遠王畿，而取賓見之義。侯服外，四面又各五百里也。</span>，蠻夷要<span class="zhu">平聲。</span>服<span class="zhu">蠻夷去王畿已遠。謂之要者，取要約之義，特羈縻之而已。賓服外，四面又各五百里也。</span>，戎翟荒服<span class="zhu">戎翟去王畿益遠。以其荒野，故謂之荒服。要服外，四面又各五百里也。○一層，詳五服之地。</span>。甸服者祭<span class="zhu">祭於祖考。</span>，侯服者祀<span class="zhu">祀於高曾。</span>，賓服者享<span class="zhu">享於二祧。</span>，要服者貢<span class="zhu">貢於壇</span>，荒服者王<span class="zhu">。</span>。日祭<span class="zhu">王，入朝也。世一見，各以其所貴者為贄。○此言五服佐天子宗廟之供者不同。○二層，詳五服之職。</span>、月祀<span class="zhu">祭以日至。</span>、時享<span class="zhu">祀以月至。</span>、歲貢<span class="zhu">享以時至。</span>、終王<span class="zhu">貢以歲至。</span>，先王之訓也<span class="zhu">王以終世至。謂朝嗣王，及即位而來見。○三層，言五服之地有遠近，故其供職有疏密。</span>。有不祭則修意<span class="zhu">鎖一句，前後照應，妙。</span>，有不祀則修言<span class="zhu">最近者知王意也。</span>，有不享則修文<span class="zhu">稍近者聽王言也。</span>，有不貢則脩名<span class="zhu">漸近者申以號令。</span>，有不王則修德<span class="zhu">已遠者播以仁聲。</span>，序成而有不至則修刑<span class="zhu">極遠者誕敷文德。○看五「修」字，便見「耀德」不是一味表暴，有反躬自治意。</span>。於是乎有刑不祭<span class="zhu">序，謂上五者次序。成，既修也。刑，法也，見下文。</span>，伐不祀<span class="zhu">士師。</span>，徵不享<span class="zhu">司馬。</span>，讓不貢，告不王<span class="zhu">諸侯承王命往徵。</span>。於是乎有刑罰之闢<span class="zhu">行使讓者責其過，告者諭以理。○此修刑之序。</span>，有攻伐之兵，有徵討之備，有威讓之令，有文告之辭<span class="zhu">闢，法也。</span>。布令陳辭而又不至，則又增修於德，無勤民於遠<span class="zhu">此修刑之具。○一意寫作兩層，卻不嫌其重複，故妙。</span>，是以近無不聽<span class="zhu">單承要、荒二服。言遠國非近者可比，唯有益自修德，不可加兵致勞吾民也。</span>，遠無不服<span class="zhu">甸、侯、賓無不至。</span>。</p>

    <p class="calibre5">「今自大畢、伯仕之終也，犬戎氏以其職來王<span class="zhu">大畢、伯仕，犬戎氏之二君。世終來王，荒服之職也。</span>，天子曰：「予必以不享徵之，且觀之兵<span class="zhu">享，賓服之禮。以責犬戎，且示之以兵威。</span>。」其無乃廢先王之訓，而王幾頓乎<span class="zhu">頓，壞也。既廢先王待荒服之訓，恐終王之禮，亦自此壞矣。</span>！吾聞夫犬戎樹惇，能帥<span class="zhu">同率。</span>舊德而守終純固，其有以御我矣<span class="zhu">樹，立也。惇，厚也。帥，循也。純，專也。固，一也。言犬戎立心惇厚，能率循其先人之德而守國，終於專一，有拒我之備矣。○廢先王之訓，則不可伐。有以御我，則不能伐。是極諫意。</span>! 」</p>

    <p class="calibre5">王不聽，遂徵之，得四白狼，四白鹿以歸<span class="zhu">所獲止此，果有以御我矣。</span>。自是荒服者不至<span class="zhu">終王之禮，果自此壞。</span>。</p>

    <p class="kindle-cn-para-left">「耀德不觀兵」是一篇主腦，迴環往復，不出此意。穆王車轍馬跡遍天下，其中侈然有自大之心，不過觀兵犬戎以示雄武耳，乃僅得狼鹿以歸。不但不能耀德，並不成觀兵矣。結出「荒服不至」一語，煞有深意。</p>

  </div>

</body>

</html>