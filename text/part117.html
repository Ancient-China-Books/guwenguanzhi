<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>滕王閣序王勃</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uhA5zMpGHIwWDr9uRwGTeOG">

  <div class="chapter" id="chapter">

    <h1 class="juan">王勃</h1>

    <h2 class="title">滕王閣序</h2>

    <hr/>

    <p class="calibre5">南昌故郡，洪都新府<span class="zhu">江西南昌府號為洪都。</span>。星分翼軫<span class="zhu">翼、軫，二星，在楚之分野。</span>，地接衡廬<span class="zhu">衡山峙立於西南，廬山近聯於北境。</span>。襟三江而帶五湖<span class="zhu">三江，荊江在荊州，淞江在蘇州，浙江在杭州。此據其上，如衣之襟焉。五湖，大湖在蘇州，鄱陽湖在饒州，青草湖在嶽州。丹陽湖在潤州，洞庭湖在鄂州。此據其中，如帶之束焉。</span>，控蠻荊而引甌越<span class="zhu">荊楚本南蠻之區，此則控扼之。閩越連東甌之境，此則接引之。○首敘地形之雄。</span>。物華天<span class="lcx_zhu">寶</span><span class="zhu">物之光華，乃天之寶。</span>，龍光射牛鬥之墟<span class="zhu">豐城有二劍，曰干將，曰莫邪。其龍文光彩，直上射牛鬥。</span>；人傑地靈<span class="zhu">人之英傑，由地之靈。</span>，徐孺下陳蕃之榻<span class="zhu">徐穉，字孺子，洪州高士也。陳蕃為豫章太守，特設一榻以待之。○次序人物之異。</span>。雄州霧列<span class="zhu">雄州，謂大郡。如霧之浮列於上。○承「星分」四句。</span>，俊彩星馳<span class="zhu">俊彩，謂人物，如星之奔馳於前。○承「物華」四句。</span>。臺隍枕<span class="zhu">去聲。</span>夷夏之交<span class="zhu">臺，亭臺。隍，城下。以首據物曰枕。夷，謂正南荊楚之地。夏，謂東南揚州之域。○再承「星分」四句。</span>，賓主盡東南之美<span class="zhu">時宴於此閣之賓主，盡東南人物之美。○再承「物華」四句，隨起下文。</span>。都督閻公之雅望，棨戟遙臨<span class="zhu">時閻伯嶼為洪州牧，即都督也。棨戟，有衣之戟。遙遠而臨於洪州。○主。</span>；宇文新州之懿範，襜<span class="zhu">諂平聲。</span>帷暫駐<span class="zhu">宇文鈞，新除灃州牧，道經於此。襜帷，蓋坐車馬者，蔽前曰襜，在旁曰帷。○賓。</span>。十旬休暇，勝友如雲<span class="zhu">以賓主交歡日久言。</span>；千里逢迎，高朋滿座<span class="zhu">以賓朋來自遠方言。</span>。騰蛟起鳳，孟學士之詞宗；紫電清霜，王將軍之武庫<span class="zhu">蛟氣之騰，光焰奪目；鳳毛之起，文彩耀空。喻才華也。詞宗，謂詞章之宗。光輝之發，閃如紫電；浩氣之凝，凜若清霜。喻節操也。武庫，言無所不有。孟學士、王將軍，是會中顯客。</span>。家君作宰，路出名區；童子何知，躬逢勝餞<span class="zhu">勃父名福畤，為交阯令。勃往省焉，道經洪州。童子，勃自稱。○此段述賓主之美。</span>。</p>

    <p class="calibre5">時維九月，序屬三秋。潦水盡而寒潭清，煙光凝而暮山紫<span class="zhu">只二句，已寫盡九月之景。</span>。儼驂<img alt="" class="kindle-cn-inline-character1" src="../images/24.jpeg"/>於上路<span class="zhu">儼，望也。驂</span>，訪風景於崇阿<span class="zhu">，馬行不止也。行馬於道路之上，謂賓客所來之途也。</span>；臨帝子之長洲<span class="zhu">崇阿，高陵也。採訪風景於高陵，謂沿途攬勝也。</span>，得仙人之舊館<span class="zhu">帝子，謂滕王也。建閣長洲之上。臨，謂至其所也。</span>。層巒聳翠，上出重霄<span class="zhu">仙人舊館，稱膝王閣也。得，謂登其上也。○此段敘到閣之由。</span>；飛閣流丹，下臨無地<span class="zhu">閣之當山，但見層疊峰巒聳其翠色，上出於重重霄漢之上。</span>。鶴汀<span class="zhu">閣之映水，飛舞莫定，影若流丹，下臨於江上無地之處。</span>鳧渚，窮島嶼<span class="zhu">廳。</span>之縈迴<span class="zhu">序。</span>；桂殿蘭宮，列岡巒之體勢<span class="zhu">汀，水際平地。渚，小洲也。海中山曰島。山在水曰嶼。鶴聚於汀，鳧宿於渚，已窮盡水中島嶼縈曲迴環之處。</span>。披繡闥，俯雕甍<span class="zhu">江神祠宇，以桂為殿庭，以蘭為宮闕。前後分列，如岡巒之體勢。○此段言閣在山水之間，乃近景也。</span>，山原曠其盈視<span class="zhu">萌。○披，開也。門屏曰闥，屋棟曰甍。</span>，川澤盱<span class="zhu">山、原之深曠者，足以極吾之所視。</span>其駭矚<span class="zhu">籲。</span>。閭閻撲地，鐘鳴鼎食之家<span class="zhu">竹。○盱，張目也。矚，視之甚也。川澤如目之張，而有以駭吾之所矚。</span>；舸<span class="zhu">閭閻，裡中門也。撲地，謂排列於地也。鳴鐘列鼎而食，盡大家也。</span>艦<span class="zhu">歌。</span>迷津，青雀黃龍之軸<span class="zhu">鹹上聲。</span>。虹銷雨霽，彩徹雲衢<span class="zhu">舸，大船。艦，戰船。迷塞水津，皆彩畫青雀、黃龍於船軸之上。</span>。落霞與孤鶩<span class="zhu">虹氣已銷，雨開新霽，而光彩映徹於雲衢之間。</span>齊飛，秋水共長天一色<span class="zhu">務。</span>。漁舟唱晚，響窮彭蠡之濱；雁陣驚寒，聲斷衡陽之浦<span class="zhu">落霞自天而下，孤鶩自下而上，故曰齊飛。秋水碧而連天，長天空而映水，故曰一色。○警句。自使伯嶼心服。</span>。</p>

    <p class="calibre5">遙吟俯暢，逸興遄飛<span class="zhu">遄，速也。</span>。爽籟<span class="zhu">賴。</span>發而清風生<span class="zhu">凡孔竅機括皆曰籟。秋晚之爽氣，發於萬籟之鳴，故清風颯颯而生。</span>，纖歌凝而白雲遏<span class="zhu">纖，細也。女樂之細歌，凝止於侍宴之側，而白雲為之遏留。</span>。睢園綠竹，氣凌彭澤之樽<span class="zhu">意其用《淇澳》綠竹事，以嘉有德。陶淵明為彭澤令，嘗置酒召客。此美座中之有德而善飲者。</span>；鄴水朱華，光照臨川之筆<span class="zhu">鄴，曹魏所興之地。曹植詩：「朱華冒綠池。」臨川，今撫州。王羲之善書，嘗為臨川內史。此美座中之有文而善書者。</span>。四美具<span class="zhu">良辰、美景、賞心、樂事。</span>，二難並<span class="zhu">賢主、嘉賓。○此段敘宴會之人歌、飲、文詞，無所不妙。</span>。窮睇<span class="zhu">第。</span>眄<span class="zhu">勉。</span>於中天<span class="zhu">睇，小視。眄，邪視。窮極觀覽於中天之際。○起「天高地迥」句。</span>，極娛遊於暇日<span class="zhu">極盡娛樂嬉遊於閒暇之日。○起「興盡悲來」句。</span>。天高地迥，覺宇宙之無窮<span class="zhu">迥，寥遠也。○二句收拾上文勝景。</span>；興盡悲來，識盈虛之有數<span class="zhu">二句引起下文命運。</span>。望長安於日下，指吳會於雲間<span class="zhu">望天子長安之處於日下，指蘇州吳會之在於雲間。</span>。地勢極而南溟深，天柱高而北辰遠<span class="zhu">地缺東南，勢極於南，而南溟最深。天傾西北，柱高於北，而北辰亦遠。○四句起「關山」四句</span>。關山難越，誰悲失路之人？萍水相逢，盡是他鄉之客<span class="zhu">失路，喻不得志也。萍，浮生水上，隨風漂流，故人稱邂逅相遇曰萍水相逢。○四句言在會者多屬他鄉失志之人，能不感慨系之？下乃承此意細寫之。</span>。懷帝閽而不見，奉宣室以何年<span class="zhu">懷思君門，而不可得見。欲如賈誼奉宣室之問，不知又在何年。</span>？</p>

    <p class="calibre5">嗚呼！時運不齊，命途多舛。馮唐易老<span class="zhu">馮唐，漢人，白首為郎。文帝輦過郎署，與論將帥，拜為車騎都尉。</span>，李廣難封<span class="zhu">漢李廣，武帝時為右北平太守，匈奴號為飛虎將軍。以數奇，不得封侯。</span>。屈賈誼於長沙，非無聖主<span class="zhu">絳、灌屈賈誼，謫為長沙王太傅，非無漢文帝之聖主。</span>；竄梁鴻於海曲，豈乏明時<span class="zhu">佞臣毀梁鴻，逐之於北海，豈無魏武帝之明時？○此段言懷才而際時者，皆失志如此。後之悲失志者，亦可因之以自慰。</span>？所賴君子安貧，達人知命。老當益壯，寧知白首之心；窮且益堅，不墜青雲之志。酌貪泉而覺爽，處涸轍以猶歡<span class="zhu">廣州一水，謂之貪泉。飲此水者，廉士亦貪。吳隱之詩：「試使夷齊飲，終當不易心。」身當困窮，如魚處涸轍之內，而猶歡悅。</span>。北海雖賒<span class="zhu">奢。</span>，扶搖可接<span class="zhu">賒，遠也。扶搖，風勢也。《莊子》：北海有魚，其名為鯤。化而為鵬。摶扶搖而上者九萬里。</span>；東隅已逝，桑榆非晚<span class="zhu">東隅，日出處。桑榆，謂晚也。漢光武勞馮異詔：「始雖垂翅回溪，終能奮翼澠池。可謂失之東隅，收之桑榆。」</span>。孟嘗高潔，空懷報國之心<span class="zhu">孟嘗，字伯周，漢順帝時為合浦太守。性行高潔，不見升擢，故云空懷。</span>；阮籍猖狂，豈效窮途之哭<span class="lcx_zhu">。</span><span class="zhu">晉阮籍率意獨駕，車跡所窮，輒痛哭而返，是猖狂也，吾輩豈可效之？○此段言士雖遭時命之窮，正當因之以自勵。</span></p>

    <p class="calibre5">勃，三尺微命，一介書生<span class="zhu">方說到自己。</span>。無路請纓，等終軍之弱冠<span class="zhu">去聲。○《曲禮》:「二十曰弱冠。」南越與漢和親，終軍年二十餘，自願受長纓，必羈南越王而致之闕下。勃謂無路請纓於朝，比終軍弱冠之年。</span>；有懷投筆，慕宗愨之長風<span class="zhu">漢班超嘗為人書記，意不屑，投筆有封侯萬里之志。宋宗愨，叔父問所志，愨曰：「願乘長風破萬里浪。」後果為將軍。勃謂有志於投筆，景慕宗愨破浪之長風。○自負不凡。</span>。舍簪笏於百齡，奉晨昏於萬里<span class="zhu">捨去簪笏於百年富貴之途，奉父晨昏定省之禮於萬里之外。言往交阯省父。</span>。非謝家之寶樹<span class="zhu">謝玄為叔父安所器，曰：「子弟亦何預人事，而欲使其佳？」玄曰：「如芝蘭玉樹，欲使生於庭階耳。」</span>，接孟氏之芳鄰<span class="zhu">孟母三遷，為子擇鄰。言己幸與諸賢相接。</span>。他日趨庭，叨陪鯉對<span class="zhu">異日到交阯侍受父教，叨陪孔鯉趨庭之對。</span>；今晨捧袂，喜託龍門<span class="zhu">漢李膺以聲名自高，士有被其容接者，名為登龍門。勃謂今日捧袂而進，喜託姓名於閻公之門，亦若龍門也。</span>。楊意不逢，撫凌雲而自惜<span class="zhu">楊得意曾薦司馬相如，後相如遂顯。勃言不逢楊得意之薦，但誦相如凌雲之賦，而自惜其不遇耳。</span>；鍾期既遇，奏流水以何<span class="lcx_zhu">慚</span><span class="zhu">伯牙鼓琴，志在流水。鍾子期曰：「洋洋若江河。」勃謂既遇閻公之知音，即呈所為文，又何愧焉？○此段自敘以省父過此，得與宴會，不敢辭作序之意。</span>？</p>

    <p class="calibre5">嗚呼！勝地不常，盛筵難再。蘭亭已矣<span class="zhu">蘭亭，王羲之宴集之地，今已往矣。</span>，梓澤丘墟<span class="zhu">梓澤，石崇金谷園。今已荒廢而為丘墟。</span>。臨別贈言，幸承恩於偉餞<span class="zhu">序系勃作，故曰臨別贈言。既承閻公之恩於偉餞矣。</span>；登高作賦，是所望於群公<span class="zhu">登高閣而作賦，勃誠不能，是有望於在會之群公也。○勃居末座，而僭作序，故以遜詞作結。得體。</span>。敢竭鄙誠，恭疏短引<span class="zhu">結作序。</span>。一言均賦，四韻俱成<span class="zhu">勃先申一言，以均此意而賦之，而八句四韻俱成矣。○起作詩。</span>：</p>

    <p class="calibre5">滕王高閣臨江渚<span class="zhu">閣聳而依江。</span>，佩玉鳴鸞罷歌舞<span class="zhu">宴罷而佩玉、鳴鸞之歌舞亦罷。</span>。畫棟朝飛南浦雲<span class="zhu">朝看畫棟，儼若飛南浦之雲。</span>，<span class="lcx_zhu">珠</span>簾暮卷西山雨<span class="zhu">暮收朱簾，宛若卷西山之雨。</span>。閒雲潭影日悠悠<span class="zhu">雲映深潭，日悠悠而自在。</span>，物換星移幾度秋<span class="zhu">物象之改換，星宿之推移，此閣至今，凡幾度秋！</span>。閣中帝子今何在<span class="zhu">傷今思古。</span>？檻外長江空自流<span class="zhu">傷其物是而人非也。○序詞藻麗，詩意淡遠，非是詩不能稱是序。</span>。</p>

    <p class="kindle-cn-para-left">唐高祖子元嬰為洪州刺史，建此閣，後封滕王，故曰滕王閣。咸亨二年，閻伯嶼為洪州牧，重修。九月九日，宴賓僚於閣。欲誇其婿吳子幸才，令宿構序。時王勃省父，次馬當，去南昌七百里。夢水神告曰：「助風一帆。」達旦，遂抵南昌與宴。閻請眾賓序，至勃，不辭。閻恚甚，密令吏得句即報。至「落霞」二句，嘆曰：「此天才也。」想其當日對客揮毫，珍詞繡句層見疊出，洵是奇才。</p>

    <p class="lcx_jiao">二〇二二年五月二十五日 二校完成</p>

  </div>

</body>

</html>