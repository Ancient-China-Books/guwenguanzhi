<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>貨殖列傳序史記</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uVURRgFQaNPdr6qAbBsURi6">

  <div class="chapter" id="chapter">

    <h1 class="juan">史記</h1>

    <h2 class="title">貨殖列傳序</h2>

    <hr/>

    <p class="calibre5">《老子》曰：「至治之極，鄰國相望，雞狗之聲相聞，民各甘其食，美其服，安其俗，樂其業，至老死不相往來<span class="zhu">至治之世，不知有貨殖。</span>。」必用此為務，挽<span class="zhu">同「晚」。</span>近世塗民耳目，則幾無行矣<span class="zhu">言必用《老子》所說以為務，而挽近之世，止知塗飾民之耳目，必不可行矣。○史公將伸己說，而先引《老子》之言破之。</span>。</p>

    <p class="calibre5">太史公曰：夫神農以前，吾不知已<span class="zhu">頂「至治之極」。</span>。至若《詩》、《書》所述虞、夏以來，耳目欲極聲色之好，口欲窮芻豢<span class="zhu">宦。</span>之味，身安逸樂，而心誇矜勢能之榮<span class="zhu">謂勢所能至之榮也。○此欲富之根。</span>，使俗之漸<span class="zhu">尖。</span>民久矣，雖戶說以眇論<span class="zhu">微妙之論。</span>，終不能化<span class="zhu">民多嗜慾，則不能至治矣。</span>。故善者因之，其次利道之，其次教誨之，其次整齊之，最下者與之爭<span class="zhu">善者因之，是神農以前人。利道，是太公一流。教誨、整齊，是管仲一流。最下與爭，則武帝之鹽鐵平準矣。史公其多感慨乎！</span>。</p>

    <p class="calibre5">夫山西饒材、竹、榖、<img alt="" class="kindle-cn-inline-character1" src="../images/52.jpeg"/><span class="zhu">盧。</span>、旄、玉石<span class="zhu">榖，楮也，皮可為紙。</span>，山東多魚、鹽、漆、絲、聲色，江南出楠<span class="zhu">, </span>、梓、姜、桂、金、錫、連、丹沙、犀、瑇<span class="zhu">屬，可以為布。旄，牛尾也。</span>瑁<span class="zhu">南。</span>、珠璣、齒、革<span class="zhu">代。</span>，龍門、碣<span class="zhu">妹。</span>石北多馬、牛、羊、旃、裘、筋、角<span class="zhu">連，鉛之未煉者。璣，珠之不圓者。</span>，銅、鐵則千里往往山出棋置<span class="zhu">傑。</span>。此其大較也<span class="zhu">龍門，山名，在馮翊夏陽縣。碣石，近海山名，在冀北。</span>。皆中國人民所喜好，謠俗被服飲食、奉生送死之具也<span class="zhu">棋置，如圍棋之置，言處處皆有也。○忽變一倒句，妙。</span>。故待農而食之，虞而出之，工而成之，商而通之<span class="zhu">方論貨殖之理，忽雜敘四方土產，筆勢奇矯。</span>。此寧有政教發徵期會哉<span class="zhu">長句。</span>？人各任其能，竭其力，以得所欲。故物賤之徵貴，貴之徵賤<span class="zhu">農、虞、工、商，是貨殖之人，前後脈絡。</span>，各勸其業，樂其事，若水之趨下，日夜無休時，不召而自來，不求而民出之。豈非道之所符而自然之驗邪<span class="zhu">宕句有致。</span>？</p>

    <p class="calibre5">《周書》曰：「農不出則乏其食，工不出則乏其事，商不出則三寶絕<span class="zhu">三寶，謂珠、玉、金。</span>，虞不出則財匱少。」財匱少而山澤不闢<span class="zhu">同「闢」。</span>矣<span class="zhu">農、工、虞、商，復點。</span>。此四者，民所衣食之原也。原大則饒，原小則鮮。上則富國，下則富家<span class="zhu">富國、富家，是通篇眼目。</span>。貧富之道，莫之奪予，而巧者有餘，拙者不足<span class="zhu">此段就上文一反，言貨殖亦非易事，存乎其人，以引起太公、管仲等。</span>。故太公望封於營丘<span class="zhu">齊地。</span>，地潟<span class="zhu">昔。</span>滷<span class="zhu">魯。○瀉滷，鹹地也。</span>，人民寡，於是太公勸其女功，極技巧，通魚鹽，則人物歸之，<img alt="" class="kindle-cn-inline-character1" src="../images/60.jpeg"/><span class="zhu">同「襁」。</span>至而輻湊。故齊冠帶衣履天下，海岱之間斂袂而往朝焉。其後齊中衰，管子修之<span class="zhu">引太公、管仲，以為貨殖之祖。</span>，設輕重九府<span class="zhu">九府，蓋錢之府藏。論鑄錢之輕重，故云輕重九府。</span>，則桓公以霸，九合諸侯，一匡天下；而管氏亦有三歸，位在陪臣，富於列國之君。是以齊富強至於威、宣也<span class="zhu">太公、管仲是富國。</span>。</p>

    <p class="calibre5">故曰：「倉廩實而知禮節，衣食足而知榮辱。」禮生於有而廢於無。故君子富，好行其德；小人富，以適其力。淵深而魚生之，山深而獸往之，人富而仁義附焉。富者得勢益彰，失勢則客無所之，以<span class="zhu">同「已」。</span>而不樂<span class="zhu">言失其富厚之勢，則客無所附而不樂。</span>。諺曰：「千金之子，不死於市。」此非空言也<span class="zhu">豔富羞貧，雖有激之語，然亦確論。</span>。故曰：「天下熙熙，皆為利來<span class="zhu">葉釐。</span>；天下壤壤，皆為利往<span class="zhu">四句用韻，蓋古歌謠也。熙熙，和樂也。壤壤，和緩貌。</span>。」夫千乘之主、萬家之侯、百室之君尚猶患貧，而況匹夫編戶之民乎<span class="zhu">暗刺時事，語多感慨。</span>！</p>

    <p class="kindle-cn-para-left">天地之利，本是有餘，何至於貧？貧始於患之一念，而弊極於爭之一途，故起處全寄想夫至治之風也。史公豈真豔貨殖者哉？「千乘」數句，蓋見天子之榷貨、列侯之酎金而為之一嘆乎！</p>

  </div>

</body>

</html>