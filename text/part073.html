<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>唐雎不辱使命國策</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uazzGodNNvmmP7FtxzaIDhF">

  <div class="chapter" id="chapter">

    <h1 class="juan">國策</h1>

    <h2 class="title">唐雎不辱使命</h2>

    <hr/>

    <p class="calibre5">秦王<span class="zhu">始皇。</span>使人謂安陵君<span class="zhu">安陵，小國，屬魏。</span>曰：「寡人慾以五百里之地易安陵，安陵君其許寡人<span class="zhu">設言易之，實則奪之，秦人常套。</span>! 」安陵君曰：「大王加惠，以大易小，甚善<span class="zhu">一折。</span>。雖然，受地於先王，願終守之，弗敢易<span class="zhu">一正。</span>。」秦王不說。安陵君因使唐雎使於秦<span class="zhu">修好也。</span>。</p>

    <p class="calibre5">秦王謂唐雎曰：「寡人以五百里之地易安陵，安陵君不聽寡人，何也？且秦滅韓亡魏<span class="zhu">滅韓，十八年。亡魏，二十一年。</span>，而君以五十里之地存者，以君為長者，故不錯<span class="zhu">措。</span>意也<span class="zhu">錯，置也。言非不能取安陵。</span>。今吾以十倍之地，請廣於君<span class="zhu">廣其地。</span>，而君逆寡人者，輕寡人與<span class="zhu">言以秦為不能取安陵而輕之。</span>? 」唐雎對曰：「否<span class="zhu">秦王之言不然。</span>，非若是也<span class="zhu">安陵君之意不如是也。</span>。安陵君受地於先王而守之，雖千里不敢易也，豈直五百里哉<span class="zhu">較安陵君答秦語，尤直捷。</span>? 」</p>

    <p class="calibre5">秦王怫然怒，謂唐雎曰：「公亦嘗聞天子之怒乎<span class="zhu">陡來。</span>? 」唐雎對曰：「臣未嘗聞也<span class="zhu">緩接。</span>。」秦王曰：「天子之怒，伏屍百萬，流血千里<span class="zhu">寫天子之怒，雄甚。</span>。」唐雎曰：「大王嘗聞布衣之怒乎<span class="zhu">撇過天子之怒，以布衣之怒反詰之，突兀。</span>? 」秦王曰：「布衣之怒，亦免冠徒跣<span class="zhu">先上聲。</span>，以頭搶<span class="zhu">槍上聲。</span>地耳<span class="zhu">搶，突也。○寫布衣之怒，醜甚。</span>。」唐雎曰：「此庸夫之怒也，非士之怒也<span class="zhu">駁去「免冠……」八字。</span>。夫專諸之刺王僚也，彗星襲月；聶政之刺韓傀<span class="zhu">規。</span>也，白虹貫日；要離之刺慶忌也，蒼鷹擊於殿上<span class="zhu">專諸為公子光刺吳王僚。聶政為嚴仲子劫韓相俠累。要離吳人，吳王闔閭欲殺王子慶忌，慶忌吳王僚子，要離詐以罪亡，令吳王焚其妻子，走見慶忌，以劍刺之。</span>。此三子皆布衣之士也，懷怒未發，休祲<span class="zhu">侵。</span>降於天<span class="zhu">休，吉徵。祲，戾氣。重「祲」字，「休」字帶說。○總承上三句作一頓。</span>，與臣而將四矣<span class="zhu">現前一懷怒之士。</span>。若士必怒<span class="zhu">必怒，怒已發也。對懷怒說。</span>，伏屍二人，流血五步<span class="zhu">伏屍、流血，秦王說得極大，唐雎說得極小，妙絕。</span>，天下縞素<span class="zhu">二人勝於百萬，五步甚於千里。</span>，今日是也<span class="zhu">今日即行怒之期。</span>。」挺劍而起<span class="zhu">手中即行怒之具。○此段一步緊一步，句句駭殺人。</span>。</p>

    <p class="calibre5">秦王色撓<span class="zhu">撓，屈也。</span>，長跪而謝之曰：「先生坐，何至於此！寡人諭矣<span class="zhu">諭，曉也。</span>。夫韓、魏滅亡，而安陵以五十里之地存者，徒以有先生也<span class="zhu">秦王亦善出場，真英雄也。</span>。」</p>

    <p class="kindle-cn-para-left">博浪之椎，唐雎、荊卿之劍，雖未亡秦，皆不可少。</p>

  </div>

</body>

</html>