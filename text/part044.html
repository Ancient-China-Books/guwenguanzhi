<?xml version='1.0' encoding='utf-8'?>
<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>裡革斷罟匡君國語·魯語上</title>
<link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
<body class="calibre" id="uZK7rD9QCZknQCtFjJICBf8">
<div class="chapter" id="chapter">
<h1 class="juan">國語·魯語上</h1>
<h2 class="title">裡革斷罟匡君</h2>
<hr/>
<p class="calibre5">宣公夏濫於泗淵<span class="zhu">濫，漬也。漬罟於泗水之淵，以取魚也。</span>，裡革<span class="zhu">魯大夫。</span>斷其罟<span class="zhu">古。</span>而棄之<span class="zhu">罟，網也。陡然驚人。</span>，曰<span class="zhu">一面斷一面說，所以下有「公聞之」字。</span>:「古者大寒降，土蟄發<span class="zhu">大寒以後，蟄蟲始振，孟春也。</span>，水虞於是乎講罛<span class="zhu">姑。</span>罶<span class="zhu">柳。</span>，取名魚，登川禽，而嘗之寢廟，行諸國人，助宣氣也<span class="zhu">水虞，掌川澤之禁令。講，習也。罛，大網也。罶，笱也。名魚，大魚也。川禽，鱉蜃之屬。是時陽氣起，魚陟負冰，故既取以祭，復令民各取以薦，所以佐陽氣之升也。○第一段，言魚取之有時。</span>。鳥獸孕<span class="zhu">印。</span>，水蟲成<span class="zhu">春時。</span>，獸虞於是乎禁罝<span class="zhu">嗟。</span>羅，矠<span class="zhu">錯。</span>魚鱉以為夏槁<span class="zhu">考。</span>，助生阜也<span class="zhu">獸虞，掌鳥獸之禁令。罝，兔罟。羅，鳥罟。矠，刺取也。魚乾曰槁。阜，長也。禁取鳥獸之具，所以佐其生長也。○第二段，獸虞卻矠魚鱉是賓。</span>。鳥獸成，水蟲孕<span class="zhu">夏時。</span>，水虞於是乎禁罝<span class="zhu">作罜。音主。</span>䍡<span class="zhu">六。</span>，設阱鄂，以實廟庖，畜功用也<span class="zhu">罜䍡，小網也。鄂，柞格，所以誤獸也。廟，享祖宗。庖，燕賓客。畜，儲也。魚鱉為民日用之需，非鳥獸比，故曰「畜功用」，不但「助生阜」已也。○第三段，水虞卻設阱鄂是主。</span>。且夫山不槎<span class="zhu">茶。</span>櫱<span class="zhu">岸入聲。</span>，澤不伐夭，<span class="lcx_zhu">魚</span>禁鯤鮞<span class="zhu">而。</span>，獸長<span class="zhu">掌。</span>麑䴠<span class="zhu">迢。</span>，鳥翼<img alt="" class="kindle-cn-inline-character1" src="../images/58.jpeg"/><span class="zhu">寇。</span>卵，蟲舍蚳<span class="zhu">池。</span>蝝<span class="zhu">延。</span>，蕃庶物也<span class="zhu">槎，斫也。櫱，斫過樹根傍復生嫩條也。草木未成曰夭。鯤鮞，魚子也。麑，鹿子。䴠，麋子。翼，成也。生哺曰</span>，古之訓也<span class="zhu">，未乳曰卵。蚳蝝，蟻子，可為醢。蕃，息也。○第四段，草木鳥獸魚蟲，連類並舉，是賓主夾寫。</span>。今魚方別孕<span class="zhu">總一句，與「古者」應。下緊入「今」字。</span>，不教魚長<span class="zhu">別於雄而懷子。</span>，又行網罟，貪無藝也<span class="zhu">生者又未大。</span>。」</p>
<p class="calibre5">公聞之曰：「吾過而裡革匡我，不亦善乎<span class="zhu">美里革。</span>！是良罟也，為<span class="zhu">去聲。</span>我得法<span class="zhu">言此斷罟最善，乃代我得古人之法。○兼美斷罟，驚變為喜，妙。</span>。使有司藏之，使吾無忘諗<span class="zhu">審。○諗，告也。言是罟不可棄，使我見罟不忘裡革之言。○斷罟藏罟，涉想俱佳。</span>。」師存侍<span class="zhu">師，樂師，名存。</span>，曰：「藏罟不如置裡革於側之不忘也<span class="zhu">結語深雋有味，使好名之主意消。</span>。」</p>
<p class="kindle-cn-para-left">述古訓處，寫得賓主雜然，具有錯綜變化之妙；入今事，只「貪無藝也」四字是極諫意。宣公聞諫，私心頓釋。師存進言，意味深長。正堪並美。</p>
</div>
</body>
</html>