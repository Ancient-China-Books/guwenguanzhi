<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>鈷鉧潭西小丘記柳宗元</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="u2nekYxSgk39XpJGToxwPhA">

  <div class="chapter" id="chapter">

    <h1 class="juan">柳宗元</h1>

    <h2 class="title">鈷鉧潭西小丘記</h2>

    <hr/>

    <p class="calibre5">得西山後八日，尋山口西北道二百步，又得鈷<span class="zhu">古。</span><img alt="" class="kindle-cn-inline-character1" src="../images/27.jpeg"/><span class="zhu">母。</span>潭。西二十五步，當湍而浚者為魚梁<span class="zhu">西山，在永州城西瀟江之滸。鈷</span>。樑之上有丘焉<span class="zhu">潭，在西山之西。湍，波流瀠回之貌。浚，深也。魚梁，堰石障水而空其中以通魚之往來者。</span>，生竹樹<span class="zhu">點「丘」字。</span>。其石之突怒偃蹇，負土而出，爭為奇狀者，殆不可數<span class="zhu">含下「嘉木」、「美竹」。</span>。其嶔<span class="zhu">上聲。○含下「奇石」。</span>然相累而下者，若牛馬之飲於溪；其衝然角列而上者，若熊羆之登于山<span class="zhu">欽。</span>。</p>

    <p class="calibre5">丘之小不能一畝，可以籠而有之<span class="zhu">籠，包舉也。○又點「小」字。</span>。問其主，曰：「唐氏之棄地，貨而不售<span class="zhu">酬。○以物售與人曰貨。</span>。」問其價，曰：「止四百。」餘憐而售之。李深源、元克己時同遊，皆大喜，出自意外<span class="zhu">敘買丘。</span>。即更取器用，鏟<span class="zhu">產。</span>刈穢草，伐去惡木，烈火而焚之。嘉木立，美竹露，奇石顯<span class="zhu">敘開闢。</span>。由其中以望，則山之高，雲之浮，溪之流，鳥獸之遨遊，舉熙熙然回巧獻技，以效茲丘之下<span class="zhu">敘玩賞。</span>。枕蓆而臥，則清泠之狀與目謀，<img alt="" class="kindle-cn-inline-character1" src="../images/33.jpeg"/><img alt="" class="kindle-cn-inline-character1" src="../images/36.jpeg"/><span class="zhu">榮。</span>之聲與耳謀<span class="zhu">，水回貌。</span>，悠然而虛者與神謀，淵然而靜者與心謀<span class="zhu">敘玩賞中，生出靜機。</span>。不匝<span class="zhu">簪入聲。</span>旬而得異地者二<span class="zhu">匝，周也。十日曰旬。○此句應起「八日」、「又得」字。</span>，雖古好事之士，或未能至焉<span class="zhu">收住。下忽從小丘發出感慨，寄意更遠。</span>。</p>

    <p class="calibre5">噫！以茲丘之勝，致之灃、鎬、鄠<span class="zhu">戶。</span>、杜<span class="zhu">灃、鎬、鄠、杜，俱屬右扶風，漢上林苑地。</span>，則貴遊之士爭買者，日增千金而愈不可得。今棄是州也，農夫漁父過而陋之，價四百，連歲不能售。而我與深源、克己獨喜得之，是其果有遭乎！書於石，所以賀茲丘之遭也<span class="zhu">感慨不盡。</span>。</p>

    <p class="kindle-cn-para-left">前幅平平寫來，意只尋常。而立名造語，自有別趣。至末從小丘上發出一段感慨，為茲丘致賀。賀茲丘，所以自吊也。</p>

  </div>

</body>

</html>