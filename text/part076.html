<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>卜居楚辭</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uM4cbYcKfpBvPbrrzyLSPw3">

  <div class="chapter" id="chapter">

    <h1 class="juan">楚辭</h1>

    <h2 class="title">卜居</h2>

    <hr/>

    <p class="calibre5">屈原既放<span class="zhu">屈原，名平，為楚懷王左徒，王甚任之。上官大夫心害其能，因讒之，遂被放。</span>，三年不得復見。竭智盡忠，而蔽障於讒；心煩慮亂，不知所從<span class="zhu">先敘卜居之由。</span>。乃往見太卜鄭詹尹曰：「餘有所疑，願因先生決之。」詹尹乃端策拂龜<span class="zhu">端，正也。策，蓍莖。端策，將以筮也。拂龜，將以卜也。</span>曰：「君將何以教之<span class="zhu">寫肯卜妙。</span>? 」</p>

    <p class="calibre5">屈原曰：「吾寧悃悃款款，樸以忠乎？將送往勞<span class="zhu">去聲。</span>來，斯無窮乎<span class="zhu">悃款，誠實傾盡貌。送往勞來，謂隨俗高下。無窮，不困窮也。○「不知所從」一。</span>？寧誅鋤草茆<span class="zhu">卯。</span>以力耕乎？將遊大人以成名乎<span class="zhu">遊，遍謁也。大人，謂嬖倖者。○「不知所從」二。</span>？寧正言不諱以危身乎？將從俗富貴以媮<span class="zhu">同「偷」。</span>生乎<span class="zhu">媮，樂也。○「不知所從」三。</span>？寧超然高舉以保真乎？將哫<span class="zhu">足。</span>訾<span class="zhu">資。</span>慄斯，喔<span class="zhu">握。</span>咿<span class="zhu">伊。</span>嚅<span class="zhu">如。</span>唲<span class="zhu">而。</span>，以事婦人乎<span class="zhu">保真，謂保守其天真。哫訾，以言求媚也。粟，詭隨也。斯，語辭。喔咿嚅唲，強言笑貌。婦人，暗指懷王寵姬鄭袖。○「不知所從」四。</span>？寧廉潔正直以自清乎？將突梯滑<span class="zhu">骨。</span>稽，如脂如韋，以絜楹乎<span class="zhu">突梯，滑</span>？寧昂昂若千里之駒乎？將氾氾若水中之鳧乎<span class="zhu">貌。滑稽，圓轉貌。脂，肥澤。韋，柔軟。楹，屋柱圓物。絜，比絜。本方而求圓也。○「不知所從」五。</span>？與波上下，偷以全吾軀乎<span class="zhu">駒，馬之小者。鳧，野鴨。</span>？寧與騏驥亢軛乎？將隨駑馬之跡乎<span class="zhu">拖一句，參差入，妙。○「不知所從」六。</span>？寧與黃鵠比翼乎？將與雞鶩<span class="zhu">騏驥，千里馬。亢，當也。軛，轅端橫木，駕馬領者。駑，下乘也。○「不知所從」七。</span>爭食乎<span class="zhu">務。</span>？此孰吉孰凶？何去何從<span class="zhu">黃鵠，大鳥，一舉千里。鶩，鴨也。○「不知所從」八。○以上八條，只一意，而無一句重沓，所以為妙。</span>？世溷<span class="zhu">祝辭畢。下是訴詹尹，乃心煩慮亂之由也。</span>濁而不清<span class="zhu">魂去聲。</span>：蟬翼為重，千鈞為輕；黃鐘譭棄，瓦釜雷鳴<span class="zhu">無限感慨。</span>；讒人高張，賢士無名<span class="zhu">二句起下一句。</span>。吁嗟默默兮，誰知吾之廉貞<span class="zhu">溷濁不清如此。</span>? 」</p>

    <p class="calibre5">詹尹乃釋策而謝曰<span class="zhu">寫不肯卜，又妙。</span>:「夫尺有所短，寸有所長<span class="zhu">為尺而不足，則有所短。為寸而有餘，則有所長，○引鄙語起下文。</span>；物有所不足，智有所不明<span class="zhu">物，指龜而言。</span>；數有所不逮，神有所不通<span class="zhu">數，指策而言。</span>。用君之心，行君之意<span class="zhu">六「有所」字，本接末句，橫插此八字，奇陗。</span>。龜策誠不能知此事！」</p>

    <p class="kindle-cn-para-left">屈原疾邪曲之害公，方正之不容，故設為不知所從而假龜策以決之，非實有所疑而求之於卜也。中間請卜之詞，以一「寧」字、「將」字到底，語意低昂，隱隱自見。</p>

  </div>

</body>

</html>