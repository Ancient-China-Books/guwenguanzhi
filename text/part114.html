<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>北山移文孔稚珪</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uifCWrArxhUcgjtcBzM6E95">

  <div class="chapter" id="chapter">

    <h1 class="juan">孔稚珪</h1>

    <h2 class="title">北山移文</h2>

    <hr/>

    <p class="calibre5">鍾山之英，草堂之靈，馳煙驛路，勒移山庭<span class="zhu">鍾山，即北山也。其南有草堂寺。英、靈，皆言其神也。驛，傳也。勒，刻也。謂山之英靈，驅馳煙霧，刻移文于山庭也。○起便點出「北山移文」四字大意。蕭子顯《齊書》雲：孔稚珪，字德璋，會稽人也。鍾山，在北郡，其先周彥倫隱於此。後應詔出為海鹽令，秩滿入京，復經此山。孔生乃借山靈之意移之，使不許再至，故云《北山移文》。</span>。</p>

    <p class="calibre5">夫以耿介拔俗之標，瀟灑出塵之想<span class="zhu">志超塵俗。</span>，度<span class="zhu">鐸。</span>白雪以方潔，幹青雲而直上<span class="zhu">度，比也。幹，觸也。○行極清高。</span>，吾方知之矣<span class="zhu">此等隱者，吾正知為必不可得矣。</span>。若其亭亭物表，皎皎霞外，芥千金而不盼，屣萬乘其如脫<span class="zhu">亭亭，高聳貌。皎皎，潔白貌。芥，草也。盼，顧也。屣，草履。言視千金、萬乘如草芥、脫屣也。</span>，聞鳳吹於洛浦<span class="zhu">周靈王太子晉，吹笙作鳳鳴，遊於伊、洛之間。</span>，值薪歌於延瀨<span class="zhu">賴。○蘇門先生遊於延瀨，見一人採薪，謂之曰：「子以此終乎？」採薪人曰：「吾聞聖人無懷，以道德為心，何怪乎而為哀也！」遂為歌二章而去。</span>，固亦有焉<span class="zhu">此等隱者，世亦有之。</span>。豈期終始參差，蒼黃反覆，淚翟子之悲，慟朱公之哭<span class="zhu">參差，不一也。反覆，不定也。翟，墨翟。朱，楊朱。墨子見素絲而泣之，為其可以黃、可以黑。楊子見歧路而哭之，為其可以南、可以北。士無一定之志，不能免二人之悲哭。</span>，乍回跡以心染，或先貞而後黷<span class="zhu">乍，暫也。回，避也。暫避跡山林，而心猶染於俗也。黷，垢也。</span>，何其謬哉<span class="zhu">謬，誑也。此等隱者，何其欺誑人世，一至此哉！○已上泛論夫隱者有此三等，尚未說到周顒。</span>！嗚呼！尚生不存，仲氏既往，山阿寂寥，千載誰賞<span class="zhu">尚生，尚子平也。仲氏，仲長統也。范曄《後漢書》曰：尚子平「隱居不仕，性尚中和，好通《老》、《易》」。仲長統性俶儻，默語無常。「每州郡命召，輒稱疾不就」。言無此二人，使山阿空虛，千載已來，無人賞樂。○承上起下，感慨情深。</span>？</p>

    <p class="calibre5">世有周子<span class="zhu">周顒，字彥倫，汝南人。○入題。</span>，俊俗之士<span class="zhu">俊俗，俗中之俊士也。</span>；既文既博，亦玄亦史<span class="zhu">玄，謂莊、老之道。史，謂文多質少。</span>。然而學遁東魯，習隱南郭<span class="zhu">東魯，謂顏闔也。魯君聞顏闔得道人也，使人以幣先焉。顏闔對曰：「恐聽謬而遺使者罪，不若審之。」使者反，審之，復來求之，則不得矣。南郭，謂南郭子綦也。隱几而坐，仰天㗳然，似喪其偶。言顒無本性，但學習此二人之隱遁也。</span>；竊吹草堂，濫巾北嶽<span class="zhu">竊，盜也。吹，借用吹竽之吹。齊宣王好竽，必三百齊吹。南郭先生不竽者，而次三百人之中，以吹竽食祿。齊王薨，后王曰：「寡人好竽，欲一一吹之。」南郭乃逃。濫，僭也。巾，隱者之服。北嶽，即北山也。言顒盜居草堂，僭服幅巾。</span>。誘我鬆桂，欺我雲壑。雖假容於江皋，乃纓情於好爵<span class="zhu">皋，澤也。纓，系也。好爵，謂人爵也。○以上總寫，以下分作兩截寫。</span>。</p>

    <p class="calibre5">其始至也<span class="zhu">顒始至北山時。</span>，將欲排巢父<span class="zhu">甫。</span>，拉<span class="zhu">蠟。</span>許由，傲百氏，蔑王侯<span class="zhu">排，推也。拉，折也。巢父、許由，隱者之最也。百氏，百家諸子也。</span>，風情張<span class="zhu">去聲。</span>日，霜氣橫秋。或嘆幽人長往，或怨王孫不遊<span class="zhu">張，大也。橫，蓋也。幽人、王孫，隱者之稱。慕其長往故嘆之，疾其不遊故怨之。</span>。談空空於釋部，核<span class="zhu">劾。</span>玄玄於道流<span class="zhu">顒汎涉百家，長於佛理，著《三宗論》，兼善《老》、《易》。空空，以空明空也。釋部，佛經也。核，考也。玄玄，玄之又玄也。道流，謂老子也。</span>。務光何足比，涓子不能儔<span class="zhu">務光，夏時人。湯得天下，已而讓光，光不受而逃。涓子，齊人也，好餌術，隱於宕山。○以上寫顒初志如此。是前一截人。</span>。</p>

    <p class="calibre5">及其鳴騶<span class="lcx_zhu">入</span>谷，鶴書赴隴<span class="zhu">鳴騶，載詔書車馬也。鶴書，即詔書，在漢謂之尺一簡，彷彿鶴頭，故有其稱。</span>；形馳魄散，志變神動。爾乃眉軒席次，袂聳筵上，焚芰<span class="zhu">忌。</span>制而裂荷衣，抗塵容而走俗狀<span class="zhu">軒，舉也。舉眉，謂喜也。次，側也。袂，衣袖也。袂聳，謂舉臂也。芰制、荷衣，隱者之服。言制芰、荷以為衣，互文也。今皆焚裂之。抗，舉也。走，騁也。</span>。風雲悽其帶憤，石泉咽<span class="zhu">煙入聲。</span>而下愴，望林巒而有失，顧草木而如喪<span class="zhu">悽、愴、憤、咽，皆怨怒貌。言此等雖無情，見山人去，亦如有喪失而怨怒也。</span>。</p>

    <p class="calibre5">至其紐金章，綰墨綬，跨屬城之雄，冠<span class="zhu">去聲。</span>百里之首，張英風於海甸，馳妙譽於浙右<span class="zhu">紐，系也。綰，貫也。金章，銅章也。銅章墨綬，縣令之章飾也。跨，越也。管州之城為屬城縣，大率百里，言越眾城而為縣宰之稱首也。英風、妙譽，皆美聲也。海甸、浙右，所理邑近海，而在浙江之右也。</span>。道帙長擯，法筵久埋。敲撲喧囂犯其慮，牒訴倥<span class="zhu">孔。</span>傯<span class="zhu">總。</span>裝其懷<span class="zhu">帙，書衣也。擯，棄也。法筵，講席也。埋，藏也。敲撲，謂打人聲也。牒，文牒也。訴，訴告也。倥傯，繁逼貌。言道書講席，永棄埋而聽訟也。</span>。琴歌既斷，酒賦無續。常綢繆於結課，每紛綸於折獄<span class="zhu">琴歌、酒賦，皆逸人之務，今已斷絕無續也。綢繆，親近也。結課，考第也。紛綸，眾多貌。</span>。籠張趙於往圖，架卓魯於前錄。希蹤三輔豪，馳聲九州牧<span class="zhu">漢張敞、趙廣漢俱為京兆尹，有名望。魯恭、卓茂，鹹善為令。籠、架，謂包舉也。三輔，謂京兆尹、左馮翊、右扶風。希蹤，希仿賢豪蹤跡也。牧，九州牧長。馳聲，謂皆得聞其聲名也。○以上寫顒繼志如此。是後一截人。</span>。使其高霞孤映，明月獨舉，青松落蔭，白雲誰侶？<img alt="" class="kindle-cn-inline-character1" src="../images/70.jpeg"/><span class="zhu">澗。</span>戶摧絕無與歸，石徑荒涼徒延佇<span class="zhu">言霞月徒舉映，無人賞玩，鬆蔭零落，白雲無與為偶。</span>。至於還飆<span class="zhu">，水</span>入幕，寫霧出楹，蕙帳空兮夜鶴怨，山人去兮曉猿驚<span class="zhu">也。摧絕，破壞也。荒涼，蕪穢也。延佇，遠望也。言不復更歸，徒為延望也。</span>。昔聞投簪逸海岸，今見解蘭縛塵纓<span class="zhu">標。</span>。</p>

    <p class="calibre5">於是南嶽獻嘲<span class="zhu">爪平聲。</span>，北隴騰笑，列壑爭譏，攢<span class="lcx_zhu">峰</span>竦誚。慨遊子之我欺，悲無人以赴吊<span class="zhu">南嶽，謂南山也。嘲，調也。隴，亦山也。騰，起也。攢，蔟聚也。竦，上也。誚，譏也。言皆譏笑此山初容此人也。遊子，謂顒也。吊，問也。言山為顒所欺，而無人來問也。</span>。故其林慚無盡，澗愧不歇，秋桂遣風，春蘿罷月，騁西山之逸議，馳東皋之素謁<span class="zhu">蘿，女蘿也，施於松柏。風月所以滋鬆桂之美，今既無人，故遣罷之。西山，謂首陽山。逸議，隱逸之議也。皋，澤也。素謁，謂以情素相告也。馳騁，宣佈也。謂宣佈於人使盡知之也。○以上言其遺羞山靈，所以醜之也。</span>。</p>

    <p class="calibre5">今又促裝下邑，浪栧<span class="zhu">異。</span>上京。雖情投於魏闕，或假步于山扃<span class="zhu">。○下邑，謂海鹽也。浪，鼓也。栧，楫也。上京，建康也。言海鹽秩滿，催促行裝，駕舟赴京，以遷官也。魏闕，朝廷也。扃，山門也。言顒情實在朝廷，而又欲假跡再遊北山也。</span>。豈可使芳杜厚顏，薜<span class="zhu">備。</span>荔<span class="zhu">例。</span>蒙恥，碧嶺再辱，丹崖重滓<span class="zhu">子。</span>，塵遊躅<span class="zhu">逐。</span>於蕙路，汙淥<span class="zhu">六。</span>池以洗耳<span class="zhu">芳、杜、薜、荔，皆香草。躅，蹤跡也。淥，水清也。言豈可使芳草懷愧恥以相見，崖嶺再被滓穢，更以俗塵點我蕙草之路，汙濁我洗耳之池乎？</span>。宜扃岫幌<span class="zhu">恍。</span>，掩雲關，斂輕霧，藏鳴湍<span class="zhu">脫平聲。</span>，截來轅於谷口，杜妄轡於郊端<span class="zhu">扃，閉也。岫幌，山窗也。雲關，謂以云為關鍵也。斂藏霧湍，使無見聞也。來轅、妄轡，謂顒之車乘也。谷口、郊端，山之外也。恐其親近，故截斷杜絕之。</span>。於是叢條瞋<span class="zhu">嗔。</span>膽，疊穎怒魄，或飛柯以折輪，乍低枝而掃跡。請回俗士駕，為君謝逋客<span class="zhu">條，木枝也。穎，草穂也。言條穗瞋怒，而擊折顒之車輪，掃去其跡也。俗士、逋客，謂顒也。謝，絕。逋，逃也。○以上言其不許再至，所以絕之也。</span>。</p>

    <p class="kindle-cn-para-left">假山靈作檄，設想已奇。而篇中無語不新，有字必雋。層層敲入，愈入愈精。真覺泉石蒙羞，林壑增穢。讀之令人賞心留盼，不能已也。</p>

  </div>

</body>

</html>