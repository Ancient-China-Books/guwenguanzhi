<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>寺人披見文公左傳·僖公二十四年</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="I3QM0-32d3d1ac1f0840919359b481161d7773">

  <div class="chapter" id="chapter">

    <h1 class="juan">左傳·僖公二十四年</h1>

    <h2 class="title">寺人披見文公</h2>

    <hr/>

    <p class="calibre5">呂、郤<span class="zhu">隙。</span>畏逼，將焚公宮而弒晉侯<span class="zhu">呂甥、郤芮，皆惠公舊臣，恐為文公所逼害，欲焚公宮而弒之。</span>。寺人披請見<span class="zhu">現。○寺人，內官也，名披。請見文公，欲以難告。</span>。公使讓之，且辭焉<span class="zhu">讓，責也。公使人數其罪而責之，且辭不相見。○總二句。</span>，曰：「蒲城之役<span class="zhu">五年，獻公使寺人披伐公於蒲城。</span>，君命一宿<span class="zhu">女，汝。</span>，即至<span class="zhu">獻公命汝經宿乃至，汝不待宿，而即日至。</span>。其後餘從狄君以田渭濱<span class="zhu">其後我奔狄國，從狄君田獵於渭水之濱。</span>，女為<span class="zhu">去聲。</span>惠公來求殺餘，命女三宿，女中宿至<span class="zhu">惠公命汝三宿乃至，汝不待三宿而次宿即至。○就文公口中說出伐狄一事，補傳所未及。</span>。雖有君命，何其速也<span class="zhu">二者雖奉獻公、惠公之命，何其至之太速也。○已上皆讓之之詞。</span>？夫袪<span class="zhu">區。</span>猶在，女其行乎<span class="zhu">袪，衣袂也。披伐蒲，斬公袪。言所斬之袪尚在，汝其去乎！○二句，是辭之之詞。</span>! 」對曰：「臣謂君之入也，其知之矣。若猶未也，又將及難<span class="zhu">去聲。○臣謂君之入晉也，庶幾知君人之道矣。若猶未也，又將及於禍難。○含譏帶誚，小人輕薄口吻。「又將及難」句，已微露其意。下就文公之言，作兩層辨駁。</span>。君命無二，古之制也<span class="zhu">奉君命無二心，古之法制如此。</span>。除君之惡，唯力是視<span class="zhu">前此伐公，乃為君除惡，當盡吾力為之。</span>。蒲人、狄人，餘何有焉<span class="zhu">公在獻公時，則為蒲人；在惠公時，則為狄人，於我何關，而不速殺之？○竟斥之為惡，復等之蒲、狄人，快語。</span>？今君即位，其無蒲、狄乎<span class="zhu">今安知無有如蒲、狄而能為公害者乎？當亦有人奉命速至如披者也。意在含吐間，雋甚。○已上答「雖有君命，何其速也」之意。</span>！齊桓公置射<span class="zhu">石。</span>鉤，而使管仲相<span class="zhu">去聲。○莊公九年，魯納子糾，與齊戰於乾時，管仲射中齊桓公帶鉤，後桓公用管仲為相。○「射鉤」對「斬袪」，恰好。</span>。君若易之，何辱命焉<span class="zhu">君若反其所為，則我將自去，無所辱於君命。</span>？行者甚眾，豈唯刑臣<span class="zhu">披，閹人，故稱「刑臣」。言但恐懼罪而行者甚多，寧獨我刑餘之人？言外見舊臣畏逼不安，必有禍難。意在含吐間，雋甚。○已上答「夫袪猶在，女其行乎」之意。</span>? 」公見之，以難告<span class="zhu">公乃召見寺人披。披以呂、郤之謀告。</span>。</p>

    <p class="calibre5">晉侯潛會秦伯於王城<span class="zhu">避難也。</span>。己丑晦，公宮火。瑕甥<span class="zhu">即呂甥。</span>、郤芮<span class="zhu">瑞。</span>不獲公，乃如河上，秦伯誘而殺之<span class="zhu">呂、郤之才，不亞狐趙，一事失計，自取戮辱，惜哉！</span>。</p>

    <p class="kindle-cn-para-left">寺人披傾險反覆，誠無足道，然持機事告人，危言迫脅，說得毛骨俱悚，人自不得不從之，可謂閹人之雄。</p>

  </div>

</body>

</html>