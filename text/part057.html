<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>有子之言似夫子禮記·檀弓上</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="uDpRzrYJyPEFR4Qu7SdPZs9">

  <div class="chapter" id="chapter">

    <h1 class="juan">禮記·檀弓上</h1>

    <h2 class="title">有子之言似夫子</h2>

    <hr/>

    <p class="calibre5">有子問於曾子曰：「問<span class="zhu">作聞。</span>喪<span class="zhu">去聲。</span>於夫子乎<span class="zhu">仕而失位曰喪。</span>? 」曰：「聞之矣。「喪欲速貧，死欲速朽」。」<span class="zhu">上只問喪，此又帶出「死」字來，遂成一篇對待文字。</span>有子曰：「是非君子之言也<span class="zhu">一辨。</span>。」曾子曰：「參也聞諸夫子也<span class="zhu">一證。</span>。」有子又曰：「是非君子之言也<span class="zhu">又一辨。</span>。」曾子曰：「參也與子游聞之<span class="zhu">又一證。</span>。」有子曰：「然<span class="zhu">信有是言。</span>。然則夫子有為<span class="zhu">去聲。</span>言之也<span class="zhu">開一解，伏末二段。</span>。」</p>

    <p class="calibre5">曾子以斯言告於子游。子游曰：「甚哉，有子之言似夫子也<span class="zhu">平日門人皆以有子之言為似夫子，故子游嘆其甚。</span>！昔者夫子居於宋，見桓司馬<span class="zhu">即桓魋。</span>自為石槨，三年而不成。夫子曰：「若是其靡也，死不如速朽之愈也<span class="zhu">靡，侈也。</span>。」死之慾速朽，為桓司馬言之也<span class="zhu">速朽之言有為。</span>。南宮敬叔<span class="zhu">魯大夫，孟僖子之子仲孫閱。</span>反<span class="zhu">失位去魯而反國。</span>，必載寶而朝<span class="zhu">欲行賂以求復位。</span>。夫子曰：「若是其貨也，喪不如速貧之愈也。」喪之慾速貧，為敬叔言之也<span class="zhu">速貧之言有為。</span>。」</p>

    <p class="calibre5">曾子以子游之言告於有子。有子曰：「然<span class="zhu">言果有為。</span>。吾固曰非夫子之言也<span class="zhu">復一句，結上生下。</span>。」曾子曰：「子何以知之？」有子曰：「夫子制於中都，四寸之棺，五寸之槨<span class="zhu">定公九年，孔子為中都宰，制棺槨之法制。</span>。以斯知不欲速朽也<span class="zhu">以有棺槨之制，知速朽非夫子之言。</span>。昔者夫子失魯司寇，將之荊，蓋先之以子夏，又申之以冉有<span class="zhu">荊，楚本號。將適楚，而先使二子繼往者，蓋欲觀楚之可仕與否，而謀其可處之位。</span>。以斯知不欲速貧也<span class="zhu">以有行使之資，知速貧非夫子之言。</span>。」</p>

    <p class="kindle-cn-para-left">前二段，子游解欲速朽、速貧之故；後二段，有子自言所以知其不欲速朽、速貧之故。章法極整練，又極玲瓏。</p>

  </div>

</body>

</html>