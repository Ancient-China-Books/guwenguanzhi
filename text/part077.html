<?xml version='1.0' encoding='utf-8'?>
<html xmlns="http://www.w3.org/1999/xhtml" lang="zh-CN" xml:lang="zh-CN">

<head>
  <title>宋玉對楚王問楚辭</title>
  <link href="../stylesheet.css" rel="stylesheet" type="text/css"/>
  <link href="../page_styles.css" rel="stylesheet" type="text/css"/>
</head>

<body class="calibre" id="ujuYvRfoxzr7IzHjMGl2Gm3">

  <div class="chapter" id="chapter">

    <h1 class="juan">楚辭</h1>

    <h2 class="title">宋玉對楚王問</h2>

    <hr/>

    <p class="calibre5">楚襄王問於宋玉<span class="zhu">屈原弟子，為楚大夫。</span>曰：「先生其有遺行與？何士民眾庶不譽之甚也<span class="zhu">遺，缺失也。○問得有風致。</span>? 」</p>

    <p class="calibre5">宋玉對曰：「唯<span class="zhu">一應。</span>，然<span class="zhu">再應。</span>。有之<span class="zhu">三應。○連下三應，極力摹神。</span>。願大王寬其罪，使得畢其辭<span class="zhu">入三語，委婉。</span>。</p>

    <p class="calibre5">「客有歌於郢<span class="zhu">潁。</span>中者<span class="zhu">郢，楚都。</span>，其始曰《下里》、《巴人》<span class="zhu">最下曲名。</span>，國中屬<span class="zhu">祝。</span>而和者數千人<span class="zhu">屬，聚也。○和者甚眾。</span>；其為《陽阿》、《薤<span class="zhu">械。</span>露》<span class="zhu">次下曲名。</span>，國中屬而和者數百人<span class="zhu">和者亦眾。</span>；其為《陽春》、《白雪》<span class="zhu">高曲之名。</span>，國中屬而和者不過數十人<span class="zhu">和者已寡。○「數十人」，加「不過」字，妙。</span>；引商刻羽，雜以流徵<span class="zhu">紙。○五音協律，最高之曲。</span>，國中屬而和者不過數人而已<span class="zhu">和者甚寡。○「數人」，又加「而已」字，妙。</span>。是其曲彌高，其和彌寡<span class="zhu">總上四段。</span>。</p>

    <p class="calibre5">「故鳥有鳳而魚有鯤<span class="zhu">總下二段。○已上先開後總，此先總後開，法變。</span>。鳳凰上擊九千里，絕雲霓，負蒼天，足亂浮雲，翱翔乎杳冥之上<span class="zhu">杳冥，絕遠也。○寫鳳凰下如許語。</span>；夫藩籬之<img alt="" class="kindle-cn-inline-character1" src="../images/04.jpeg"/><span class="zhu">晏。</span>，豈能與之料天地之高哉<span class="zhu">，鵪鶉也。○寫</span>！鯤魚朝發崑崙之墟，暴<span class="zhu">只下「藩籬」二字。</span>鬐<span class="zhu">僕。</span>於碣<span class="zhu">奇。</span>石，暮宿於孟諸<span class="zhu">傑。</span>；夫尺澤之鯢<span class="zhu">崑崙山，在西北，去嵩山五萬裡。暴，露也。魚之鬚鬣曰鬐。碣石，近海山名，在冀北。孟諸，藪澤名，在樑國睢陽縣東北。○寫鯤魚下如許語。</span>，豈能與之量江海之大哉<span class="zhu">倪。</span>！</p>

    <p class="calibre5">「故非獨鳥有鳳而魚有鯤也<span class="zhu">上用一「故」字轉，此又用一「故」字轉，章法奇妙。</span>，士亦有之。夫聖人瑰<span class="zhu">規。</span>意琦行，超然獨處；世俗之民，又安知臣之所為哉<span class="zhu">瑰，偉也。琦，美也。○與上一樣寫法，佳妙。</span>! 」</p>

    <p class="kindle-cn-para-left">意想平空而來，絕不下一實筆，而騷情雅思，絡繹奔赴，固軼群之才也。「夫聖人」一段，單筆短掉，不說盡，不說明，尤妙。</p>

  </div>

</body>

</html>