<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-晉獻公殺世子申生禮記‧檀弓上</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="u2VkA3EAaRLACNHe2P8Q9r3">
<div class="chapter" id="chapter">
<h1 class="juan">禮記・檀弓上</h1>
<h2 class="title">晉獻公殺世子申生</h2>
<hr/>
<p class="calibre5">
晉獻公將殺其世子申生、<span class="zhu">因驪姬毒胙之讒也。</span>公子重耳<span class="zhu">申生異母弟。</span>謂之曰、子蓋<span class="zhu">同盍、</span>言子之志於公乎。<span class="zhu">勸其明讒。</span>世子曰、不可、君安驪姬、是我傷公之心也。<span class="zhu">明其讒、則姬必誅、是使君失所安、而傷其心也。 ○省句、與左、國不同。</span>曰、然則蓋行乎。<span class="zhu">勸其出奔他國。</span>世子曰、不可、君謂我欲弒君也、天下豈有無父之國哉。吾何行如之。<span class="zhu">言行將何往也。 ○兩答、想見孝子深心。</span>使人辭於狐突<span class="zhu">申生之傅。</span>曰、<span class="zhu">與之永訣。</span>申生有罪、不念伯氏之言也、以至於死。<span class="zhu">伯、狐突字。初申生伐東山時、狐突勸其出奔。</span>申生不敢愛其死。<span class="zhu">提過自己一邊。</span>雖然、<span class="zhu">轉入正意。</span>吾君老矣、<span class="zhu">一轉。</span>子少、<span class="zhu">指驪姬子奚齊。 ○二轉。</span>國家多難。<span class="zhu">將來必至有爭。 ○三轉。 ○十字三轉、一轉一淚。</span>伯氏不出而圖吾君、<span class="zhu">不出而爲君圖安國之計、則已。</span>伯氏苟出而圖吾君、申生受賜而死。<span class="zhu">國安、則我雖死、亦受惠矣。 ○屬望深切、愈見慘惻。</span>再拜稽首乃卒。<span class="zhu">無君命而自縊。</span>是以爲恭世子也。<span class="zhu">陷親不義、不得爲純孝、但得謚恭而已。 ○結寓責備申生意、文情宕逸。</span>
</p>
<p class="kindle-cn-para-left">短篇中寫得如許婉折、語語不忘君國、真覺一字一淚。合左、國、公、穀觀之、方見是文之神。
</p>
</div>
</body>
</html>