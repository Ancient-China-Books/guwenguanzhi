<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-里革斷罟匡君國語‧魯語上</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="uZK7rD9QCZknQCtFjJICBf8">
<div class="chapter" id="chapter">
<h1 class="juan">國語·魯語上</h1>
<h2 class="title">里革斷罟匡君</h2>
<hr/>
<p class="calibre5">
宣公夏濫於泗淵、<span class="zhu">濫、漬也。漬罟于泗水之淵、以取魚也。</span>里革<span class="zhu">魯大夫。</span>斷其罟<span class="zhu">古、</span>而棄之。<span class="zhu">罟、網也。陡然驚人。</span>曰、<span class="zhu">一面斷一面說、所以下有公聞之字。</span>古者大寒降、土蟄發、<span class="zhu">大寒以後、蟄蟲始振、孟春也。</span>水虞于是乎講罛<span class="zhu">故、</span>罶、<span class="zhu">柳、</span>取名魚、登川禽、而嘗之寢廟、行諸國人、助宣氣也。<span class="zhu">水虞、掌川澤之禁令。講、習也。罛、大網也。罶、笱也。名魚、大魚也。川禽、鼈蜃之屬。是時陽氣起、魚陟負冰、故旣取以祭。復令民各取以薦、所以佐陽氣之升也。 ○第一段、言魚取之有時。</span>鳥獸孕、<span class="zhu">印、</span>水蟲成、<span class="zhu">春時。</span>獸虞於是乎禁罝<span class="zhu">嗟、</span>羅、矠<span class="zhu">錯、</span>魚鼈、以爲夏槁、<span class="zhu">考、</span>助生阜也。<span class="zhu">獸虞、掌鳥獸之禁令。罝、兔罟。羅、鳥罟。矠、刺取也。魚乾曰槁。阜、長也。禁取鳥獸之具、所以佐其生長也。 ○第二段、獸虞却矠魚鼈是賓。</span>鳥獸成、水蟲孕、<span class="zhu">夏時。</span>水虞於是禁罝<span class="zhu">作罜、音主。</span>䍡、<span class="zhu">六、</span>設穽鄂、以實廟庖、畜功用也。<span class="zhu">罝䍡、小網也。鄂、柞格。所以誤獸也。廟、享祖宗。庖、燕賓客。畜、儲也。魚鼈爲民日用之需、非鳥獸比、故曰畜功用、不但助生阜已也。 ○第三段、水虞却設穽鄂是主。</span>且夫山不槎<span class="zhu">茶、</span>櫱、<span class="zhu">岸入聲、</span>澤不伐夭、魚禁鯤鮞、<span class="zhu">而、</span>獸長<span class="zhu">掌、</span>麑䴠、鳥翼鷇<span class="zhu">寇、</span>卵、蟲舍蚳<span class="zhu">池、</span>蝝、<span class="zhu">延、</span>蕃庶物也。<span class="zhu">槎、所也。櫱、斫過樹根傍復生嫩條也。草木未成曰夭。鯤鮞、魚子也。麑、鹿子。䴠、麋子。翼、成也。生哺曰鷇。非乳曰卵。蚳蝝、螘子、可爲醢。蕃、息也。 ○第四段、草木鳥獸魚蟲、連類並舉、是賓主夾寫。</span>古之訓也。<span class="zhu">總一句、與古者應。下緊入今字。</span>今魚方別孕、<span class="zhu">別于雄而懷子。</span>不教魚長、<span class="zhu">生者又未大。</span>又行網罟、貪無藝也。<span class="zhu">藝、極也。 ○第五段、入題。見夏濫有違于古、不得不斷其罟而棄之。 ○每段末、下一斷語、最宜玩。</span>公聞之曰、吾過而里革匡我、不亦善乎。<span class="zhu">美里革。</span>是良罟也、爲<span class="zhu">去聲、</span>我得法。<span class="zhu">言此斷罟最善、乃代我得古人之法。 ○兼美斷罟、驚變爲喜、妙。</span>使有司藏之、使吾無忘諗。<span class="zhu">審、 ○諗、告也。言是罟不可棄、使我見罟不忘里革之言。 ○斷罟藏罟、涉想俱佳。</span>師存侍、<span class="zhu">師、樂師、名存。</span>曰、藏罟、不如寘里革于側之不忘也。<span class="zhu">結語深雋有味、使好名之主意消。</span>
</p>
<p class="kindle-cn-para-left">述古訓處、寫得賓主雜然、具有錯綜變化之妙。入今事、只貪無藝也四字、是極諫意。宣公聞諫、私心頓釋。師存進言、意味深長、正堪並美。
</p>
</div>
</body>
</html>
