<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-吳子使札來聘公羊傳・襄公二十九年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uXz2XeSnw4J5WdGSoipJp3B">
<div class="chapter" id="chapter">
<h1>吳子使札來聘</h1>
<hr/><h2>公羊傳・襄公二十九年</h2>
<p class="calibre5">
吳無君無大夫、<span class="zhu">據向之會稱國。</span>此何以有君有大夫、<span class="zhu">吳始君臣並見。</span>賢季子也。何賢乎季子、讓國也。<span class="zhu">讓國二字、括盡全篇。</span>其讓國奈何。謁也、餘祭<span class="zhu">債、</span>也、夷昧也、與季子同母者四。<span class="zhu">與、并也。</span>季子弱而才、兄弟皆愛之、同欲立之以爲君。<span class="zhu">父壽夢欲立之而不受、至是兄弟又同欲立之。 ○以國讓謁。</span>謁曰、今若是迮<span class="zhu">謫、</span>而與季子國、<span class="zhu">迮、驟也。</span>季子猶不受也。<span class="zhu">可見前已不受、從謁口中補出、妙。</span>請無與子而與弟、弟兄迭爲君、而致國乎季子。<span class="zhu">曲爲季子受地。</span>皆曰、諾。<span class="zhu">三字、寫同欲立之如見、妙。</span>故諸爲君者、皆輕死爲勇、飲食必祝曰、天苟有吳國、尚速有悔於予身。<span class="zhu">悔、咎也。急欲致國于季子意。 ○自是發于至誠、不愧句吳後裔。</span>故謁也死、餘祭也立。餘祭也死、夷昧也立。夷昧也死、則國宜之季子者也。<span class="zhu">頓句生姿。</span>季子使<span class="zhu">去聲、</span>而亡焉。<span class="zhu">因出使而不歸。</span>僚者、<span class="zhu">夷昧子。</span>長庶也、<span class="zhu">于三君之子爲長。</span>卽之。<span class="zhu">就位也。</span>季子使而反、至而君之爾。<span class="zhu">聞僚旣立乃歸。 ○以國讓僚。</span>闔廬<span class="zhu">謁之子。</span>曰、先君之所以不與子國而與弟者、凡爲<span class="zhu">去聲、</span>季子故也。<span class="zhu">先提一句。</span>將從先君之命與、<span class="zhu">平聲、</span>則國宜之季子者也。如不從先君之命與、則我宜立者也。<span class="zhu">兩意一正一反、闔廬之言亦是。</span>僚惡<span class="zhu">烏、</span>得爲君乎。<span class="zhu">後斷一句。</span>於是使專諸刺僚、<span class="zhu">專諸、膳宰。僚嗜炙魚、因進魚而刺之。 ○讓變爲爭、奇。</span>而致國乎季子。<span class="zhu">爭矣復讓、更奇。</span>季子不受曰、爾弒吾君、吾受爾國、是吾與爾爲篡也。<span class="zhu">以分言、伏下義字。</span>爾殺吾兄、<span class="zhu">殺兄之子、亦猶殺兄。</span>吾又殺爾、是父子兄弟相殺、終身無已也。<span class="zhu">以情言、伏下仁字。</span>去之延陵、終身不入吳國。<span class="zhu">延陵、吳下邑。禮、公子無去國之義、故不越境。國謂國都、旣不忍討闔廬、義不可留事、故不入。 ○超然物外。</span>故君子以其不受爲義、以其不殺爲仁。<span class="zhu">千古定論。 ○以國讓闔廬。 ○收完讓國事。</span>賢季子、則吳何以有君有大夫。以季子爲臣、則宜有君者也。<span class="zhu">以季子賢、許有大夫、則宜使有君。 ○又繳有君有大夫完密、下復洗發稱名作結、經義一字不漏。</span>札者何、吳季子之名也。春秋賢者不名、<span class="zhu">或書字、或書子。</span>此何以名。許夷狄者、不壹而足也。<span class="zhu">不以一事之美而遽足、以待之者嚴也。</span>季子者、所賢也、曷爲不足乎季子。許人臣者必使臣、許人子者必使子也。<span class="zhu">臣子尊榮、莫不欲與君父共之。故許之者、必使其可爲臣子。賢季子而稱名、所以使其爲吳臣子也。 ○奇思創解。</span>
</p>
<p class="translation">吴国本来没有国君没有大夫，这次为什么有国君有大夫？是因为称赞季札。为什么称赞季札？因为他让国。他怎么让国？谒、余祭、夷昧，和季札是同母所生的四兄弟。季札年幼却有才能，兄弟们都爱他，一同想立他为国君。谒说：「现在如果这样仓促地把国位给季札，季札还是不会接受的。请不要给儿子而给弟弟，弟弟兄长轮流做国君，最后把国位给季札。」大家都说：「好。」所以凡是做国君的，都轻视死亡表现勇气，饮食必定祈祷说：「上天如果让吴国存在，希望尽快降祸在我身上。」所以谒死了，余祭即位。余祭死了，夷昧即位。夷昧死了，国位就应该归季札了。季札出使而逃亡了。僚是夷昧的儿子，是长庶子，就即位了。季札出使回来，到了就让他做国君。阖闾说：「先君之所以不把国位给儿子而给弟弟，都是为了季札的缘故。如果遵从先君的命令，那么国位应该归季札。如果不遵从先君的命令，那么我应该即位。僚怎么能做国君呢？」于是派专诸刺杀僚，而把国位给季札。季札不接受说：「你杀了我的国君，我接受你的国位，这是我和你一起篡位。你杀了我的兄长，我又杀你，这是父子兄弟互相残杀，永无止境。」离开到延陵，终身不进入吴国国都。所以君子认为他不接受是义，不杀人是仁。称赞季札，那么吴国为什么有国君有大夫？因为以季札为臣，那么就应当有国君。札是什么？是吴国季札的名字。《春秋》对贤者不称名，这里为什么称名？对于承认的夷狄，不以一件好事就满足。季札是所称赞的人，为什么对季札不满足？承认是人臣的一定要使他为臣，承认是人子的一定要使他为子。
</p>
<p class="kindle-cn-para-left">泰伯讓周、此則兄弟讓國、可謂無忝厥祖矣。然不可以爲訓也。迨于僚、光、骨肉相殘、非季子賢明、則流禍不止、此春秋所以重予之歟。
</p>
</div>
</body>
</html>