<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>蹇叔哭師左傳·僖公三十二年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="LTSU0-32d3d1ac1f0840919359b481161d7773">
<div class="chapter" id="chapter">
<h1 class="juan">左傳·僖公三十二年</h1>
<h2 class="title">蹇叔哭師</h2>
<hr/>
<p class="calibre5">
	杞子<span class="zhu">秦大夫。三十年、秦伯與鄭人盟、使杞子等戍鄭。</span>自鄭使告于秦曰、鄭人使我掌其北門之管。<span class="zhu">管、鎖鑰也。</span>若潛師以來、國可得也。穆公訪諸蹇叔。<span class="zhu">秦大夫。</span>蹇叔曰、勞師以襲遠、非所聞也。<span class="zhu">輕行而掩之曰襲。 ○總斷一句。破潛師得國之非、下作兩層寫。</span>師勞力竭、遠主備之、<span class="zhu">兵師勞苦、其力必盡。遠方之主、易爲之備。</span>無乃不可乎。<span class="zhu">一層言鄭不可得。</span>師之所爲、鄭必知之。勤而無所、必有悖心。<span class="zhu">鄭旣知之、則秦兵勤勞而無所得、必生悖逆之心而妄爲。</span>且行千里、其誰不知。<span class="zhu">不但鄭知、他國無不盡知、伏下晉人禦師。 ○一層言師不可潛。</span>公辭焉。<span class="zhu">不受其言。</span>召孟明、西乞、白乙、使出師于東門之外。<span class="zhu">孟明、姓百里、名視。西乞名術。白乙名丙。</span>蹇叔哭之曰、孟子、<span class="zhu">呼孟明也。</span>吾見師之出、而不見其入也。<span class="zhu">十三字、要作哭聲讀。</span>公使謂之曰、爾何知。中壽、爾墓之木拱矣。<span class="zhu">合手曰拱。言爾何有知識、設當中壽而死、爾之墓木已拱矣。極詆其衰老失智也。</span>蹇叔之子與<span class="zhu">去聲、</span>師、哭而送之。曰、晉人禦師必於殽。<span class="zhu">殽地險阻、可以邀擊。晉有宿怨、禦師必在于此。</span>殽有二陵焉、<span class="zhu">大阜曰陵。</span>其南陵、夏后皐<span class="zhu">桀之祖。</span>之墓也、其北陵、文王之所辟<span class="zhu">同避、</span>風雨也。<span class="zhu">殽之北陵、兩山相嶔、故可以避風雨。 ○點綴情景、慘淡凄其、不堪再誦。</span>必死是閒。余收爾骨焉。<span class="zhu">四十一字、要作哭聲讀。</span>秦師遂東。<span class="zhu">爲明年晉敗秦于殽張本。</span>
</p>
<p class="kindle-cn-para-left">談覆軍之所、如在目前。後果中之。蹇叔可謂老成先見、一哭再哭、出軍時誠惡聞此。然蹇叔不得不哭、若穆公之旣敗而哭、晚矣。
</p>
</div>
</body>
</html>