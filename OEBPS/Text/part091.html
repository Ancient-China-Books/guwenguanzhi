<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-高帝求賢詔</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="uho7ardqCpMmdlqNc4QGiyC">
<div class="chapter" id="chapter">
<h1 class="juan">高帝求賢詔</h1>
<h2 class="title">西漢文</h2>
<hr/>
<p class="calibre5">
蓋聞王者莫高於周文、伯<span class="zhu">霸、</span>者莫高於齊桓、皆待賢人而成名。今天下賢者智能、豈特古之人乎、<span class="zhu">以王伯自期、以古人期士。</span>患在人主不交故也、士奚由進。<span class="zhu">歸咎人主、頓挫極醒。</span>今吾以天之靈、賢士大夫、定有天下、以爲一家、<span class="zhu">歸功賢士、得體。</span>欲其長久、世世奉宗廟亡<span class="zhu">無、</span>絕也。<span class="zhu">是求賢正㫖。</span>賢人已與我共平之矣、而不與吾共安利之、可乎。<span class="zhu">二句、見帝制作雄略。</span>賢士大夫有肯從我遊者、吾能尊顯之。<span class="zhu">上言交、此言游、真有天子友匹夫氣象。</span>布告天下、使明知朕意。御史大夫昌<span class="zhu">周昌。</span>下相國、相國酇<span class="zhu">贊、</span>侯<span class="zhu">蕭何。</span>下諸侯王、御史中執法下郡守。<span class="zhu">中執法、中丞也。 ○此詔令頒行次第。</span>其有意稱明德者、<span class="zhu">意實可稱明德、非僞士也。</span>必身勸爲之駕、<span class="zhu">郡守身自往勸、爲之駕車。</span>遣詣相國府、<span class="zhu">詣、至也。</span>署行義<span class="zhu">作儀、</span>年。<span class="zhu">書其行狀、儀容、年紀。</span>有而弗言、<span class="zhu">郡守不舉。</span>覺免。<span class="zhu">發覺則免其官。</span>年老癃病、勿遣。
</p>
<p class="kindle-cn-para-left">高帝平日慢侮諸生、及天下旣定、乃屈意求賢、如恐不及、蓋知創業與守成異也。漢室得人、其風動固爲有本。
</p>
</div>
</body>
</html>