<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-滑稽列傳史記</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uijQzKErcK2pxcG3G3vk9vB">
<div class="chapter" id="chapter">
<h1>滑稽列傳</h1>
<hr/><h2>史記</h2>
<p class="calibre5">
孔子曰、六藝於治一也、禮以節人、樂以發和、書以導事、詩以達意、易以神化、春秋以道義。<span class="zhu">滑稽傳、乃從六藝莊語說來、此卽史公之滑稽也。</span>太史公曰、天道恢恢、豈不大哉。<span class="zhu">天道恢弘、不必盡出于六藝。</span>談言微中、亦可以解紛。<span class="zhu">二句爲滑稽之要領。</span>淳于髠者、齊之贅壻也、長不滿七尺、滑<span class="zhu">骨、</span>稽多辨、<span class="zhu">滑稽、詼諧也。</span>數<span class="zhu">朔、</span>使諸侯、未嘗屈辱。<span class="zhu">一總虛序。</span>齊威王之時、喜隱、<span class="zhu">好隱語。</span>好爲淫樂長夜之飲、沉湎<span class="zhu">勉、</span>不治、<span class="zhu">沉湎、溺于酒也。</span>委政卿大夫、百官荒亂、諸侯並侵、國且危亡、在於旦暮、左右莫敢諫。淳于髠說之以隱曰、國中有大鳥、止王之庭、三年不蜚<span class="zhu">同飛、</span>又不鳴、王知此鳥何也。<span class="zhu">話頭奇絕。</span>王曰、此鳥不蜚則已、一蜚沖天、不鳴則已、一鳴驚人。<span class="zhu">亦以隱語應、奇。</span>於是乃朝諸縣令長七十二人、賞一人、誅一人、<span class="zhu">封卽墨大夫。烹阿大夫。</span>奮兵而出、諸侯振驚、皆還齊侵地、威行三十六年。語在田完<span class="zhu">田敬仲。</span>世家中。<span class="zhu">一段以大鳥喻、以朝諸縣令數句結之。</span>威王八年、楚大發兵加齊、齊王使淳于髠之趙、請救兵、齎金百斤、車馬十駟、淳于髠仰天大笑、冠纓索絕。<span class="zhu">索、盡也。 ○加四字、無關于大笑、而大笑之神情俱現。</span>王曰、先生少之乎。髠曰、何敢。王曰、笑豈有說乎。髠曰、今者臣從東方來、見道旁有穰田者、<span class="zhu">穰田、爲田求豐穰也。 ○又作隱語。</span>操一豚蹄、酒一盂、而祝曰、甌窶<span class="zhu">摟、</span>滿篝、<span class="zhu">溝、 ○甌窶、高地狹小之區。篝、籠也。</span>汙邪<span class="zhu">爺、</span>滿車、<span class="zhu">昌遮切、 ○汙邪、下地田也。</span>五穀蕃熟、穰穰滿家。<span class="zhu">穰穰、多也。</span>臣見其所持者狹、而所欲者奢、故笑之。<span class="zhu">一語兩關、滑稽之極。</span>於是齊威王乃益齎黃金千溢、白璧十雙、車馬百駟。髠辭而行、至趙、趙王與之精兵十萬、革車千乘。楚聞之、夜引兵而去。<span class="zhu">二段以穰田喻、以益黃金數句結之。</span>威王大說、置酒後宮、召髠賜之酒。問曰、先生能飲幾何而醉。對曰、臣飲一斗亦醉、一石亦醉。<span class="zhu">一路皆以劈空奇論成文。</span>威王曰、先生飲一斗而醉、惡能飲一石哉、其說可得聞乎。髠曰、賜酒大王之前、執法在傍、御史在後、髠恐懼俯伏而飲、不過一斗徑醉矣。若親有嚴客、髠帣<span class="zhu">絹、</span>韝<span class="zhu">溝、</span>鞠𦜕、<span class="zhu">同跽、 ○帣、收也。韝、臂捍也。鞠、曲也。𦜕、小跪也。謂收袖而曲跪也。</span>侍酒於前、時賜餘瀝、奉觴上壽、數起、飲不過二斗徑醉矣。若朋友交遊、久不相見、卒<span class="zhu">猝、</span>然相覩、歡然道故、私情相語、飲可五六斗徑醉矣。<span class="zhu">三徑字、對下二參字。</span>若乃州閭之會、男女雜坐、行酒稽留、六博投壺、相引爲曹、<span class="zhu">曹、輩也。</span>握手無罰、目眙<span class="zhu">熾、</span>不禁、<span class="zhu">眙、視不移也。</span>前有墮珥、<span class="zhu">二、</span>後有遺簪、<span class="zhu">極意摹寫。</span>髠竊樂此、飲可八斗而醉二參。<span class="zhu">同三、 ○句法變而趣。 ○上云、一斗一石、此又添出二斗、五六斗、八斗、參差錯落。</span>日暮酒闌、<span class="zhu">飲酒半罷半在曰闌。</span>合尊促坐、男女同席、履舄交錯、杯盤狼藉、<span class="zhu">籍、</span>堂上燭滅、主人留髠而送客、羅襦<span class="zhu">如、</span>襟解、<span class="zhu">襦、汗衣也。</span>微聞薌<span class="zhu">同香、</span>澤、當此之時、髠心最歡、能飲一石。<span class="zhu">句法又變。 ○逐節遞入、入落花流水、溶溶漾漾、而中間有用韻者、有不用韻者、字句之妙、情事之妙、清新俊逸、賦手賦心。</span>故曰、酒極則亂、樂極則悲、萬事盡然、言不可極、極之而衰。<span class="zhu">又忽作莊語。</span>以諷諫焉。齊王曰善、乃罷長夜之飲。以髠爲諸侯主客、宗室置酒、髠嘗在側。<span class="zhu">三段以飲酒喻、以罷長夜之飲一句結之。總是談言微中可以解紛之意。 ○下有優孟、優旃二傳、并合贊。</span>
</p>
<p class="translation">孔子说：六艺对于治理都是一样的，礼用来节制人，乐用来激发和谐，书用来指导事务，诗用来表达意思，易用来通达神化，春秋用来宣扬道义。太史公说：天道宏大，难道不伟大吗？谈话言语触及要害，也可以化解纷争。淳于髡是齐国的入赘女婿，身高不满七尺，善于诙谐辩论，多次出使诸侯，从未受到屈辱。齐威王的时候，喜欢隐语，爱好淫乱享乐通宵饮酒，沉溺不理政事，委政于卿大夫，百官荒废混乱，诸侯一起侵犯，国家将要危亡，就在旦夕之间，左右的人没人敢劝谏。淳于髡用隐语劝说他说，国中有一只大鸟，停在王的庭院，三年不飞也不鸣叫，大王知道这是什么鸟吗？王说，这鸟不飞罢了，一飞就冲天，不鸣叫罢了，一鸣叫就惊人。于是就召集各县令长七十二人，奖赏一人，诛杀一人，振奋军队出征，诸侯震惊，都归还侵占齐国的土地，威名施行三十六年。威王八年，楚国大举发兵攻打齐国，齐王派淳于髡到赵国，请求救兵，携带黄金一百斤，车马十辆，淳于髡仰天大笑，帽带都笑断了。王说，先生嫌少吗？淳于髡说，怎么敢。王说，笑难道有原因吗？淳于髡说，今天我从东方来，看见路旁有祈求田地丰收的人，拿着一只猪蹄，酒一杯，而祝愿说，高地狭小的田收获满筐，低洼的田收获满车，五谷繁茂成熟，粮食满仓。我看他所持有的狭小，而所祈求的奢侈，所以笑他。于是齐威王就增加黄金千镒，白璧十双，车马一百辆。淳于髡辞谢而前行，到了赵国，赵王给他精兵十万，战车一千辆。楚国听说后，连夜撤军离去。威王非常高兴，在后宫设宴，召唤淳于髡赐给他酒。问道，先生能喝多少酒才醉？回答说，我喝一斗也醉，一石也醉。威王说，先生喝一斗就醉，怎么能喝一石呢，这个说法可以听听吗？淳于髡说，在大王面前赐酒，执法的在旁边，御史在后面，我恐惧俯伏而喝，不过一斗就醉了。如果父母有尊贵的客人，我收起袖子跪着，在前面侍奉酒，时常赐给我剩酒，捧着酒杯上寿，多次起身，喝不过二斗就醉了。如果朋友交游，久不相见，突然相遇，欢然叙旧，私情相告，喝可以五六斗就醉了。如果是乡里的聚会，男女杂坐，敬酒拖延，六博投壶，互相引为同伴，握手无罚，注目不禁，前面有掉落的耳环，后面有遗失的簪子，我私下喜欢这个，喝可以八斗而醉三分。日暮酒阑，合并酒杯促膝而坐，男女同席，鞋子交错，杯盘狼藉，堂上蜡烛熄灭，主人留我而送客，罗襦衣襟解开，微微闻到香气，在这个时候，我心里最欢畅，能喝一石。所以说，酒到极点就混乱，乐到极点就悲哀，万事都是这样，言语不可到极点，到了极点就会衰败。用这个来讽谏。齐王说好，于是停止通宵饮酒。让淳于髡担任诸侯主客，宗室设宴，淳于髡常常在旁边。</p>
<p class="kindle-cn-para-left">史公一書、上下千古、無所不有。乃忽而撰出一調笑嬉戲之文、但見其齒牙伶俐、口角香艷、另用一種筆意。
</p>
</div>
</body>
</html>