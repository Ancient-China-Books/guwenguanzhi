<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>書洛陽名園記後李格非</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="uL7KsJTBIsYTIFhe5O6qey6">
<div class="chapter" id="chapter">
<h1 class="juan">李格非</h1>
<h2 class="title">書洛陽名園記後</h2>
<hr/>
<p class="calibre5">
洛陽處天下之中、挾殽黽<span class="zhu">萌、</span>之阻、當秦隴之襟喉、而趙魏之走集、蓋四方必爭之地也。<span class="zhu">點洛陽。</span>天下當無事則已、有事則洛陽必先受兵。予故嘗曰、洛陽之盛衰、天下治亂之候也。<span class="zhu">盛衰不過洛陽、而治亂關于天下。</span>唐貞觀<span class="zhu">太宗年號。</span>開元<span class="zhu">明皇年號。</span>之閒、公卿貴戚、開館列第於東都者、號千有餘邸。<span class="zhu">底、 ○點名園。</span>及其亂離、繼以五季<span class="zhu">五代。</span>之酷、其池塘竹樹、兵車蹂蹴、廢而爲丘墟。高亭大榭、<span class="zhu">謝、</span>煙火焚燎、化而爲灰燼。與唐共滅而俱亡、無餘處矣。予故嘗曰、園囿之興廢、洛陽盛衰之候也。<span class="zhu">興廢不過園囿、而盛衰關于洛陽。</span>且天下之治亂、候於洛陽之盛衰而知。洛陽之盛衰、候於園囿之興廢而得。<span class="zhu">將候字倒用、甚生活。</span>則名園記之作、予豈徒然哉。<span class="zhu">將上二段一總、寫出作記意。</span>嗚呼、公卿大夫方進於朝、放乎一己之私、自爲之而忘天下之治忽、欲退享此得乎。唐之末路是已。<span class="zhu">感歎欷歔以收之。</span>
</p>
<p class="kindle-cn-para-left">名園特遊觀之末耳。今張大其事、恢廣其意、其興廢可以占盛衰、可以占治亂。至小之物、關係至大。有學有識、方有此文。
</p>
</div>
</body>
</html>