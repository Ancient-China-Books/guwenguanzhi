<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-曾子易簀禮記・檀弓上</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uW85rKJdUFxZFQwsMatnznD">
<div class="chapter" id="chapter">
<h1>曾子易簀</h1>
<hr/><h2>禮記・檀弓上</h2>
<p class="calibre5">
曾子寢疾、病。<span class="zhu">病者、疾之甚也。</span>樂正子春<span class="zhu">曾子弟子。</span>坐於牀下、曾元、曾申<span class="zhu">俱曾子子。</span>坐於足、童子隅坐而執燭。<span class="zhu">點次錯落有致。</span>童子曰、華而睆、<span class="zhu">緩、</span>大夫之簀<span class="zhu">責、</span>與。<span class="zhu">華者、畫飾之美好。睆者、節目之平瑩。簀、簟也。</span>子春曰、止。<span class="zhu">使童子勿言也。</span>曾子聞之、瞿<span class="zhu">據、</span>然曰、呼。<span class="zhu">呵去聲。 ○瞿然、驚貌。呼、發聲欲問也。 ○止字呼字、相應甚警。</span>曰、<span class="zhu">童子又言。</span>華而睆、大夫之簀與。<span class="zhu">若爲不解、語足會心。</span>曾子曰、然。<span class="zhu">曾子識童子之意、故然之。</span>斯季孫之賜也、我未之能易也。元起易簀。<span class="zhu">以病不能自起而易、命元扶易。</span>曾元曰、夫子之病革<span class="zhu">戟、</span>矣、不可以變。<span class="zhu">革、亟也。變、動也。</span>幸而至於旦、請敬易之。<span class="zhu">玩幸而至于旦句、始知前執燭二字、非浪筆。</span>曾子曰、爾之愛我也不如彼。<span class="zhu">彼、謂童子。</span>君子之愛人也以德、<span class="zhu">所見者大。</span>細人之愛人也以姑息。<span class="zhu">姑息、苟安也。 ○所見者小。</span>吾何求哉、吾得正而斃焉、斯已矣。<span class="zhu">垂沒而精神不亂、足徵守身之學。</span>舉扶而易之、反席未安而沒。<span class="zhu">可謂斃於正矣。</span>
</p>
<p class="translation">曾子卧病，病情很严重。学生乐正子春坐在床下，曾元、曾申坐在脚边，童子在角落里拿着蜡烛坐着。童子说：「华美而光滑，是大夫的竹席吧？」子春说：「别说了。」曾子听到了，惊讶地说：「啊！」童子又说：「华美而光滑，是大夫的竹席吧？」曾子说：「是的。这是季孙赏赐的，我还没能换掉它。曾元起来换席。」曾元说：「您的病很危急了，不可以移动。希望能够等到天亮，再恭敬地换掉它。」曾子说：「你爱我不如那个童子。君子爱人是用道德，小人爱人是用姑息。我还有什么可求的呢？我能够得到正道而死去，这就够了。」扶着他换了席，回到席上还没有安稳就去世了。
</p>
<p class="kindle-cn-para-left">宋朱子云、季孫之賜、曾子之受、皆爲非禮。或者因仍習俗、嘗有是事、而未能正耳。但及其疾病不可以變之時、一聞人言、而必舉扶而易之、則非大賢不能矣。此事切要處、正在此毫釐頃刻之間。
</p>
</div>
</body>
</html>