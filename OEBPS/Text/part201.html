<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-寄歐陽舍人書曾鞏</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uuwnwiJonX3eqx3hhzbihB8">
<div class="chapter" id="chapter">
<h1>寄歐陽舍人書</h1>
<hr/><h2>曾鞏</h2>
<p class="calibre5">去秋人還，蒙賜書及所撰先大父墓碑銘，反覆觀誦，感與慚併。</p>
<p class="translation">去年秋天派去的人回来，承蒙赐予书信以及您所撰写的先祖父墓碑铭文，我反复阅读吟诵，感激与惭愧并生。</p>
<p class="calibre5">夫銘誌之著於世，義近於史，而亦有與史異者。<span class="zhu">三句是一篇綱領。</span>蓋史之於善惡無所不書，而銘者，蓋古之人有功德、材行、志義之美者，懼後世之不知，則必銘而見之，或納於廟，或存於墓，一也。<span class="zhu">古之銘誌必勒之石。或留於家廟，或置之墓前，其義一也。</span>苟其人之惡，則於銘乎何有？此其所以與史異也。<span class="zhu">史兼載善惡，銘獨記善，所以異也。○此段申明「與史異」句。</span>其辭之作，所以使死者無有所憾，生者得致其嚴。<span class="zhu">嚴，敬也。</span>而善人喜於見傳，則勇於自立；惡人無有所紀，則以愧而懼。至於通材達識、義烈節士，嘉言善狀，皆見於篇，則足爲後法。警勸之道，非近乎史，其將安近？<span class="zhu">此段申明「義近于史」句。</span></p>
<p class="translation">铭志文字流传于世，意义接近史书，但也有与史书不同的地方。史书对于善恶无所不记载，而铭文，是古人中有功德、才行、志向道义之美者，担心后世不知道，就一定要通过铭文来显示，或者安放在宗庙，或者保存在墓前，目的是一样的。如果是恶人，铭文上还有什么可写的？这就是它与史书不同的地方。铭文的撰写，是用来使死者没有遗憾，生者能够表达他们的敬意。善人喜欢被传扬，就会勇于自立；恶人没有记载，就会感到惭愧和畏惧。至于通才达识之人、道义气节之士，嘉言善行，都显现在文章中，就足以作为后世的法则。警戒劝勉的作用，不接近史书，又将接近什么呢？</p>
<p class="calibre5">及世之衰，人之子孫者，一欲褒揚其親而不本乎理。故雖惡人，皆務勒銘以誇後世。立言者，既莫之拒而不爲，又以其子孫之請也，書其惡焉，則人情之所不得，於是乎銘始不實。<span class="zhu">此段言衰世銘不得實，起下段當觀其人意。</span>後之作銘者當觀其人。<span class="zhu">銘以人重，此句爲通篇關鎖。</span>苟託之非人，則書之非公與是，<span class="zhu">徇私則不公。惑理則失是。</span>則不足以行世而傳後。故千百年來，公卿大夫至於里巷之士莫不有銘，而傳者蓋少，其故非他，託之非人，書之非公與是故也。<span class="zhu">又從「觀其人」翻出「公與是」一語。見今世之銘，併其義之近于史者，亦失之矣。</span></p>
<p class="translation">到了世风衰败的时候，做子孙的人，一心只想褒扬自己的亲人而不根据道理。所以即使是恶人，都致力于刻铭文来向后世夸耀。撰写铭文的人，既不能拒绝而不写，又因为是他们子孙的请求，如果写他们的恶行，就不合人情，于是铭文开始不真实。后世撰写铭文的人应当观察这个人。如果委托的不是合适的人，那么所写的就不公正不正确，就不足以流传于世并传给后代。所以千百年来，从公卿大夫到乡里巷陌的士人没有不刻铭文的，而流传下来的却很少，原因不是别的，正是因为委托的不是合适的人，所写的不公正不正确的缘故。</p>
<p class="calibre5">然則孰爲其人而能盡公與是歟？非畜道德而能文章者無以爲也。<span class="zhu">此一轉，徐徐引入歐公身上來。</span>蓋有道德者之於惡人則不受而銘之，<span class="zhu">公。</span>於眾人則能辨焉。<span class="zhu">是。</span>而人之行，有情善而跡非，有意奸而外淑，有善惡相懸而不可以實指，有實大於名，有名侈於實。<span class="zhu">辨之甚難。</span>猶之用人，非畜道德者，惡作辨之不惑，<span class="zhu">而是。</span>議之不徇？<span class="zhu">而公。○此以見必畜道德者，而後可以爲。</span>不惑不徇，則公且是矣。<span class="zhu">從道德側到文章。</span>而其辭之不工，則世猶不傳，於是又在其文章兼勝焉。<span class="zhu">此以見必畜道德而能文章者，而後可以爲。</span>故曰非畜道德而能文章者無以爲也。豈非然哉？<span class="zhu">此段申明能盡公與是，必待畜道德而能文章者。下便可直入歐公。</span></p>
<p class="translation">那么谁能做到完全公正正确呢？不是积蓄道德并且能写文章的人就无法做到。有道德的人对于恶人就不接受为他作铭，对于众人就能够辨别。而人的行为，有内心善良而行迹不好的，有心怀奸诈而外表端庄的，有善恶相距悬殊而不能确切指明的，有实际大于名声的，有名声大于实际的。就像用人一样，如果不是积蓄道德的人，又怎能在辨别时不迷惑，在评议时不徇私呢？不迷惑不徇私，就既公正又正确了。而如果文辞不精美，世人仍然不会传诵，于是又在于文章也要精通。所以说不是积蓄道德并且能写文章的人就无法做到。难道不是这样吗？</p>
<p class="calibre5">然畜道德而能文章者，雖或並世而有，亦或數十年或一二百年而有之。其傳之難如此，其遇之難又如此。<span class="zhu">可直入歐公矣，偏又作此一頓，文更曲折。</span>若先生之道德文章，固所謂數百年而有者也。<span class="zhu">千里來龍，至此結穴。</span>先祖之言行卓卓，幸遇而得銘其公與是，其傳世行後無疑也。<span class="zhu">挽上略頓。</span>而世之學者，每觀傳記所書古人之事，至於所可感，則往往衋<span class="zhu">興入聲。</span>然不知涕之流落也，<span class="zhu">衋，傷痛也。○波盪。</span>況其子孫也哉？況鞏也哉？<span class="zhu">收轉，感慨嗚咽。</span>其追晞<span class="zhu">希。</span>祖德<span class="zhu">晞，明不明之際也。</span>而思所以傳之之由，則知先生推一賜於鞏而及其三世。其感與報，宜若何而圖之？<span class="zhu">即感恩圖報意頓住，下乃發出絕大議論。正是銘與史異用而同功。</span>抑又思若鞏之淺薄滯拙而先生進之，先祖之屯蹶否塞以死而先生顯之，則世之魁閎豪傑不世出之士，其誰不願進於門？潛遁幽抑之士，其誰不有望於世？善誰不爲？而惡誰不愧以懼？<span class="zhu">遙應前段「警勸之道」。</span>爲人之父祖者，孰不欲教其子孫？爲人之子孫者，孰不欲寵榮其父祖？此數美者，一歸於先生。<span class="zhu">銘一人而天下之爲父祖子孫者，皆知所警勸，其爲美更多于作史者。數美歸於先生一語，極爲推重歐公。若徒爲己之祖父作感激，是猶一人之私耳。</span></p>
<p class="translation">然而积蓄道德并且能写文章的人，虽然有的同时代就有，也有的是几十年或一二百年才有一位。铭文流传之难是这样，遇到这样的人之难又是这样。像先生您的道德文章，正是所说的数百年才有的啊。先祖的言行卓越，有幸遇到您而得到公正正确的铭文，它流传于世传给后代是毫无疑问的。世上的读书人，每次阅读传记所记载的古人事迹，读到可以感动的地方，就往往悲伤得不知不觉泪流满面，何况是他的子孙呢？何况是我呢？追慕先祖的德行而思考铭文得以流传的缘由，就知道先生把一次恩赐推给我而惠及我三代。这样的感激与回报，应该如何来考虑呢？而且又想到像我这样浅薄迟钝笨拙而先生提拔我，先祖困顿挫折不得志而死去而先生显扬他，那么世上那些杰出豪迈不世出的贤士，谁不愿意进入您的门下？那些隐居幽深抑郁的士人，谁不对世道抱有希望？善行谁不去做？恶行谁不因惭愧而畏惧？做父亲祖父的，谁不想教导子孙？做子孙的，谁不想使父祖荣耀？这许多美德，都归于先生您一人。</p>
<p class="calibre5">既拜賜之辱，且敢進其所以然。<span class="zhu">所以感歐公者。</span>所論世族之次，敢不承教而加詳焉？<span class="zhu">承歐公來書之教而加詳。</span>愧甚，不宣。<span class="zhu">并結出自慚意。</span></p>
<p class="translation">既已拜受您的恩赐，而且敢于陈述其中的道理。您所论述的世族次序，我怎敢不接受教诲而加以详述呢？惭愧至极，不再详细陈述了。</p>
<p class="kindle-cn-para-left">子固感歐公銘其祖父，寄書致謝，多推重歐公之辭。然因銘祖父而推重歐公，則推重歐公正是歸美祖父。至其文紆徐百折，轉入幽深，在南豐集中，應推爲第一。</p>
</div>
</body>
</html>
