<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-有子之言似夫子禮記・檀弓上</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uDpRzrYJyPEFR4Qu7SdPZs9">
<div class="chapter" id="chapter">
<h1>有子之言似夫子</h1>
<hr/><h2>禮記・檀弓上</h2>
<p class="calibre5">
有子問于曾子曰、問<span class="zhu">作聞。</span>喪<span class="zhu">去聲、</span>於夫子乎。<span class="zhu">仕而失位曰喪。</span>曰、聞之矣。喪欲速貧、死欲速朽。<span class="zhu">上只問喪、此又帶出死字來、遂成一篇對待文字。</span>有子曰、是非君子之言也。<span class="zhu">一辨。</span>曾子曰、參也聞諸夫子也。<span class="zhu">一證。</span>有子又曰、是非君子之言也。<span class="zhu">又一辨。</span>曾子曰、參也與子游聞之。<span class="zhu">又一證。</span>有子曰、然。<span class="zhu">信有是言。</span>然則夫子有爲<span class="zhu">去聲、</span>言之也。<span class="zhu">開一解、伏末二段。</span>曾子以斯言告於子游。子游曰、甚哉有子之言似夫子也。<span class="zhu">平日門人皆以有子之言爲似夫子、故子游歎其甚。</span>昔者夫子居于宋、見桓司馬<span class="zhu">卽桓魋。</span>自爲石椁、三年而不成、夫子曰、若是其靡也、死不如速朽之愈也。<span class="zhu">靡、侈也。</span>死之欲速朽、爲桓司馬言之也。<span class="zhu">速朽之言有爲。</span>南宮敬叔<span class="zhu">魯大夫、孟僖子之子仲孫閱。</span>反、<span class="zhu">失位去魯而反國。</span>必載寶而朝、<span class="zhu">欲行賂以求復位。</span>夫子曰、若是其貨也、喪不如速貧之愈也。喪之欲速貧、爲敬叔言之也。<span class="zhu">速貧之言有爲。</span>曾子以子游之言告於有子。有子曰、然。<span class="zhu">言果有爲。</span>吾固曰非夫子之言也。<span class="zhu">複一句、結上生下。</span>曾子曰、子何以知之。有子曰、夫子制于中都、四寸之棺、五寸之椁。<span class="zhu">定公九年、孔子爲中都宰、制棺椁之法制。</span>以斯知不欲速朽也。<span class="zhu">以有棺椁之制、知速朽非夫子之言。</span>昔者夫子失魯司寇、將之荊、蓋先之以子夏、又申之以冉有。<span class="zhu">荊、楚本號。將適楚、而先使二子繼往者、蓋欲觀楚之可仕與否、而謀其可處之位。</span>以斯知不欲速貧也。<span class="zhu">以有行使之資、知速貧非夫子之言。</span>
</p>
<p class="translation">有子问曾子说：「您听孔夫子谈过丧失官位的事吗？」曾子说：「听说过。失位希望赶快贫穷，死亡希望赶快腐朽。」有子说：「这不是君子说的话。」曾子说：「我是听孔夫子说的。」有子又说：「这不是君子说的话。」曾子说：「我和子游一起听到的。」有子说：「确实如此。那么孔夫子是有针对性地说这话的。」曾子把这话告诉子游。子游说：「有子的话真是太像孔夫子了！从前孔夫子住在宋国，见到桓司马为自己修造石棺，三年还没修成，孔夫子说：『像这样奢侈，死了不如赶快腐朽更好。』死亡希望赶快腐朽，是对桓司马说的。南宫敬叔回国，一定带着宝物去朝见，想要行贿以求恢复官位，孔夫子说：『像这样贪财，失位不如赶快贫穷更好。』失位希望赶快贫穷，是对敬叔说的。」曾子把子游的话告诉有子。有子说：「确实如此。我本来就说不是孔夫子的本意之言。」曾子说：「你怎么知道的？」有子说：「孔夫子在中都制定礼法，规定四寸厚的棺材，五寸厚的外椁。从这可知他不希望赶快腐朽。从前孔夫子失去鲁国司寇之职，将要到楚国去，先派子夏前往，又派冉有继续前往。从这可知他不希望赶快贫穷。」
</p>
<p class="kindle-cn-para-left">前二段、子游解欲速朽速貧之故。後二段、有子自言所以知其不欲速朽速貧之故。章法極整練、又極玲瓏。
</p>
</div>
</body>
</html>