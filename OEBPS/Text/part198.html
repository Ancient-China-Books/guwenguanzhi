<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-六國論蘇轍</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uQ8YD48SAt6gz4jevJ9ZQp4">
<div class="chapter" id="chapter">
<h1>六國論</h1>
<hr/><h2>蘇轍</h2>
<p class="calibre5">嘗讀六國世家，<span class="zhu"><span class="shu-ming">史記</span>，六國俱有世家。</span>竊怪天下之諸侯以五倍之地，十倍之眾，發憤西向，以攻山西千里之秦，而不免於滅亡。<span class="zhu">先怪六國滅亡。</span>常爲之深思遠慮，以爲必有可以自安之計。<span class="zhu">次爲六國代計。</span>蓋未嘗不咎其當時之士慮患之疎而見利之淺，且不知天下之勢也。<span class="zhu">次咎當時策士不知天下之勢。下乃發議。</span></p>
<p class="translation">我曾经阅读六国世家，私下诧异天下诸侯凭借五倍的土地、十倍的人众，奋发向西，去攻打崤山以西千里之地的秦国，却不免于灭亡。常常为他们深思远虑，认为一定有可以自保平安的计策。大概没有不责怪当时谋士考虑祸患太疏漏、看待利益太浅薄，并且不懂得天下的形势。</p>
<p class="calibre5">夫秦之所與諸侯爭天下者，不在齊、楚、燕、趙也，而在韓、魏之郊。諸侯之所與秦爭天下者，不在齊、楚、燕、趙也，而在韓、魏之野。秦之有韓、魏，譬如人之有腹心之疾也。韓、魏塞秦之衝，而蔽山東之諸侯，故夫天下之所重者，莫如韓、魏也。<span class="zhu">此言韓、魏爲六國蔽障，爲秦咽喉。深明天下大勢。</span>昔者范雎用於秦而收韓，商鞅用於秦而收魏。<span class="zhu">收者，使之附秦也。</span>昭王未得韓、魏之心，而出兵以攻齊之剛、壽，而范雎以爲憂，<span class="zhu">一反更醒。</span>然則秦之所忌者可見矣。<span class="zhu">引證以明己說之有據。</span></p>
<p class="translation">秦国同诸侯争夺天下的关键，不在于齐、楚、燕、赵，而在于韩、魏的边境。诸侯同秦国争夺天下的关键，不在于齐、楚、燕、赵，而在于韩、魏的疆域。秦国拥有韩、魏，就好比人患了心腹之疾。韩、魏堵塞秦国的要冲，而遮蔽崤山以东的诸侯，所以天下最重要的，莫过于韩、魏了。从前范雎被秦国任用而收服韩国，商鞅被秦国任用而收服魏国。昭王未能得到韩、魏的拥护，却出兵去攻打齐国的刚、寿二邑，范雎因此而忧虑，那么秦国所忌惮的就可以看出来了。</p>
<p class="calibre5">秦之用兵於燕、趙，秦之危事也。越韓過魏而攻人之國都，燕、趙拒之於前，而韓、魏乘之於後，此危道也。而秦之攻燕、趙，未嘗有韓、魏之憂，<span class="zhu">八句，只是一句。</span>則韓、魏之附秦故也。夫韓、魏諸侯之障，而使秦人得出入於其閒，此豈知天下之勢耶？<span class="zhu">此切責韓、魏。</span>委區區之韓、魏，以當強虎狼之秦，彼安得不折而入於秦哉？韓、魏折而入於秦，然後秦人得通其兵於東諸侯，而使天下徧受其禍。<span class="zhu">此切責東諸侯。</span></p>
<p class="translation">秦国对燕国、赵国用兵，是秦国的危险之举。越过韩国、经过魏国而去攻打别国的都城，燕国、赵国在前方抵御，而韩国、魏国可以从后方乘机攻击，这是危险的做法。然而秦国攻打燕国、赵国，从未有过韩国、魏国的忧虑，这是因为韩国、魏国依附秦国的缘故。韩国、魏国本是诸侯的屏障，却让秦国人得以在它们之间自由出入，这难道是懂得天下形势的做法吗？让弱小的韩国、魏国，去抵挡强大如虎狼的秦国，它们怎能不屈服而归顺秦国呢？韩国、魏国屈服归顺秦国，然后秦国人才得以让军队通往东方诸侯，而使天下遍受其祸。</p>
<p class="calibre5">夫韓、魏不能獨當秦，而天下之諸侯藉之以蔽其西，故莫如厚韓親魏以擯秦。<span class="zhu">通篇結穴。下只一意，轉折而盡。</span>秦人不敢逾韓、魏以窺齊、楚、燕、趙之國，<span class="zhu">一轉。</span>而齊、楚、燕、趙之國，因得以自完於其閒矣。<span class="zhu">二轉。</span>以四無事之國，佐當寇之韓、魏，<span class="zhu">三轉。</span>使韓、魏無東顧之憂，而爲天下出身以當秦兵。<span class="zhu">四轉。</span>以二國委秦，而四國休息於內，以陰助其急，<span class="zhu">五轉。</span>若此可以應夫無窮，彼秦者將何爲哉？<span class="zhu">此段深著自安之計在知天下之勢。</span>不知出此，而乃貪疆場尺寸之利，背盟敗約，以自相屠滅。秦兵未出，而天下諸侯已自困矣。至於秦人得伺其隙，以取其國，可不悲哉！<span class="zhu">感歎作結，遺恨千古。</span></p>
<p class="translation">韩国、魏国不能单独抵挡秦国，而天下诸侯依靠它们来遮蔽西方，所以最好的办法莫过于优待韩国、亲近魏国来排斥秦国。秦国人不敢越过韩国、魏国来窥伺齐国、楚国、燕国、赵国，而齐国、楚国、燕国、赵国，也就能够在这期间保全自己了。用四个无战事的国家，辅助抵御入侵的韩国、魏国，使韩国、魏国没有向东后顾之忧，而能够为天下挺身抵挡秦国军队。让这两国委身于秦国前线，而四国在后方休养生息，暗中援助它们的急难，像这样可以应付无穷的变化，那秦国又能怎么办呢？不懂得这个道理，却贪图边境上尺寸之地的小利，违背盟约，以致自相残杀。秦国军队还未出动，天下诸侯已经自己陷入困境了。以至于秦国人得以窥伺空隙，来夺取他们的国家，怎能不悲哀啊！</p>
<p class="kindle-cn-para-left">是論只在「不知天下之勢」一句。蘇秦之說六國，意正如此。當時六國之策，萬萬無出于親韓、魏者。計不出此，而自相屠滅。六國之愚，何至於斯？讀之可發一笑。</p>
</div>
</body>
</html>
