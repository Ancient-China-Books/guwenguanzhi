<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-蘇秦以連橫說秦國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uXLVPIvIt9ySTNmaZo6F9P3">
<div class="chapter" id="chapter">
<h1>蘇秦以連橫說秦</h1>
<hr/><h2>國策</h2>
<p class="calibre5">蘇秦<span class="zhu">洛陽人。</span>始將連橫<span class="zhu">宏、</span>說<span class="zhu">稅、</span>秦惠王<span class="zhu">關東地長爲從、楚燕趙魏韓齊六國居之。關西地廣爲橫、秦獨居之。以六攻一爲從、以一離六爲橫。故從曰合、橫曰連。 ○開頭著始將連橫四字、便見合從非秦本心。</span>曰、大王之國、西有巴蜀漢中之利、<span class="zhu">巴、蜀、漢中三郡、並屬益州。</span>北有胡貉<span class="zhu">涸、</span>代馬之用、<span class="zhu">胡、樓煩林胡之類。出貉、可爲裘。代、幽州郡、出馬。</span>南有巫山黔中之限、<span class="zhu">巫山、屬夔州。黔、故楚地。秦地距此二郡、故曰限。</span>東有殽函之固、<span class="zhu">殽、山名。函、函谷關名、在澠池縣。</span>田肥美、民殷富、<span class="zhu">殷、盛也。</span>戰車萬乘、奮擊百萬、<span class="zhu">士之能奮起以擊者。</span>沃野千里、<span class="zhu">沃、肥潤也。</span>蓄積饒多、地勢形便、<span class="zhu">地勢與形、便于攻守。</span>此所謂天府、天下之雄國也。<span class="zhu">以上言其勢。</span>以大王之賢、士民之衆、車騎之用、兵法之教、<span class="zhu">教、習也。</span>可以并諸侯、吞天下、稱帝而治。<span class="zhu">以上言其威。</span>願大王少留意、臣請奏其効。<span class="zhu">大概說以用戰。</span>秦王曰、寡人聞之、毛羽不豐滿者、不可以高飛、<span class="zhu">此句是喻、起下三句</span>文章不成者、不可以誅罰、道德不厚者、不可以使民、政教不順者、不可以煩大臣。<span class="zhu">文章、法令也。使民、驅之出戰也。煩大臣、勞大將于外也。 ○秦王數語、大有智略。</span>今先生儼然不遠千里而庭教之、願以異日。<span class="zhu">是時秦方誅商鞅、疾辨士、故弗用。</span>蘇秦曰、臣固疑大王之不能用也。<span class="zhu">虛喝一句。</span>昔者神農伐補遂、<span class="zhu">國名。</span>黃帝伐涿鹿而禽蚩<span class="zhu">鴟、</span>尤、<span class="zhu">蚩尤誅殺無道、黃帝與大戰于涿鹿、殺之。</span>堯伐驩兜、舜伐三苗、禹伐共<span class="zhu">恭、</span>工、湯伐有夏、文王伐崇、<span class="zhu">崇侯虎、紂卿士、道之爲惡。</span>武王伐紂、齊桓任戰而霸天下、<span class="zhu">任、用也。 ○歷引證佐。</span>由此觀之、惡<span class="zhu">烏、</span>有不戰者乎。<span class="zhu">作一小束、點出主意。</span>古者使車轂擊馳、<span class="zhu">相擊而馳、行使之多。</span>言語相結、<span class="zhu">結親也。</span>天下爲一、約從<span class="zhu">宗、</span>連橫、兵革不藏、<span class="zhu">從橫、皆需兵革。不藏、猶言不蓄。 ○八字句。</span>文士並飭、<span class="zhu">所用者盡文學之士。</span>諸侯亂惑、萬端俱起、不可勝<span class="zhu">升、</span>理、<span class="zhu">尚文則事煩。</span>科條旣備、民多僞態、書策稠濁、<span class="zhu">稠、多也。書策多、則閱者昏亂。</span>百姓不足、上下相愁、民無所聊、<span class="zhu">聊、賴也。 ○尚文則弊起。</span>明言章理、<span class="zhu">明、著之言。章、顯之理。</span>兵甲愈起、辯言偉服、<span class="zhu">偉服、儒者盛服。</span>戰攻不息、<span class="zhu">尚文徒足以致亂。</span>繁稱文辭、天下不治、舌敝耳聾、不見成功、行義約信、天下不親。<span class="zhu">尚文必不能見功。 ○已上排列二十五句。分四段看。極詆用文士之失。</span>於是乃廢文任武、厚養死士、綴<span class="zhu">拙、</span>甲厲兵、<span class="zhu">綴、縫綴也。</span>効勝于戰場。<span class="zhu">再結戰字。陡健。</span>夫徒處而致利、安坐而廣地、<span class="zhu">徒、空也、言無所爲。</span>雖古五帝三王五霸、明主賢君、常欲坐而致之。其勢不能、<span class="zhu">反掉神農伐補遂一段。</span>故以戰續之。寬則兩軍相攻、迫則杖戟相撞、然後可建大功。是故兵勝于外、義強於內、威立于上、民服于下。<span class="zhu">戰之有利于國如此。</span>今欲并天下、淩萬乘、<span class="zhu">淩、侵也。</span>詘敵國、<span class="zhu">詘、服也。</span>制海內、子元元、<span class="zhu">元、善也。民類皆善、故稱元元。</span>臣諸侯、非兵不可。<span class="zhu">此句是連橫本領。</span>今之嗣主、忽於至道、<span class="zhu">至道、暗指用兵。</span>皆惛於教、亂於治、迷於言、惑於語、沉於辯、溺於辭、<span class="zhu">直口相誚、氣淩萬乘。</span>以此論之、王固不能行也。<span class="zhu">複一句、欲以激動秦王。 ○全段總是要秦王用戰意、只因平日不曾揣摩、絕不知其辭之煩而意之複、宜其終不見聽于秦王也。</span>說秦王書十上、而說不行。<span class="zhu">著此一句、以明在秦之久、爲下裘敝金盡之由。</span>黑貂之裘敝、黃金百斤盡。<span class="zhu">蘇秦初見李兌、贈以黑貂之裘、黃金百鎰、因得入秦。</span>資用乏絕、去秦而歸。贏縢履蹻、<span class="zhu">腳、 ○贏、纏也。縢、束脛邪幅、自足至膝、便于行也。蹻、草履。</span>負書擔囊、形容枯槁、面目黧<span class="zhu">離、</span>黑、狀有愧色。<span class="zhu">將至家、著狀有愧色四字、極力摹寫。</span>歸至家、妻不下絍、<span class="zhu">不下機縷、而織自若。</span>㛮<span class="zhu">嫂、</span>不爲<span class="zhu">去聲、</span>炊、父母不與言。<span class="zhu">極寫其困憊失意、人情冷落、正爲下受印拜相、除道郊迎等字映襯。</span>蘇秦喟<span class="zhu">魁去聲、</span>然歎曰、妻不以我爲夫、㛮不以我爲叔、父母不以我爲子、是皆秦之罪也。<span class="zhu">作自責語、憤甚。</span>乃夜發書、陳篋<span class="zhu">却、</span>數十、<span class="zhu">篋、椷藏也。</span>得太公陰符之謀、<span class="zhu">陰符、太公兵法。</span>伏而誦之、簡練以爲揣摩。<span class="zhu">簡、擇。練、熟。揣、量。摩、研也。言以我之簡練者、揣摩時勢而用之。 ○六字是蘇秦苦功得力處。</span>讀書欲睡、引錐自剌其股、血流至足、曰、安有說人主不能出其金玉錦繡、取卿相之尊者乎。<span class="zhu">倦而自勵、感憤痛切。</span>期年、揣摩成、曰、此真可以說當世之君矣。<span class="zhu">可見前番尚難自信、妙。</span>於是乃摩燕烏集闕、<span class="zhu">摩、切近過之也。燕烏集闕、地名。</span>見說趙王<span class="zhu">肅侯。</span>於華屋之下。<span class="zhu">見說、見而說也。華、高麗也。 ○與前上書而說先不同。</span>抵掌而談、<span class="zhu">抵掌、側擊手掌也。 ○說趙王語、只四字括盡、其爲簡練可知。</span>趙王大說、<span class="zhu">悅、 ○一見說而便大說、則揣摩有以中之矣。</span>封爲武安君、受相印、<span class="zhu">取卿相之尊矣。</span>革車百乘、<span class="zhu">革車、兵車。</span>錦繡千純、<span class="zhu">豚、 ○純、束也。</span>白璧百雙、黃金萬鎰、<span class="zhu">白璧、玉環也。二十四兩曰鎰。</span>以隨其後。<span class="zhu">出其金玉錦繡矣。</span>約從散橫、以抑強秦、<span class="zhu">約六國之從、以離散秦之橫。 ○戰國時橫易而從難、蘇秦能于其所難者、激之使然也。</span>故蘇秦相于趙而關不通。<span class="zhu">六國之關、不通秦也。 ○作一頓、下純以議論代敘事、奇妙。</span>當此之時、天下之大、萬民之衆、王侯之威、謀臣之權、皆欲決於蘇秦之策。<span class="zhu">寫得有聲勢。</span>不費斗糧、未煩一兵、未戰一士、未絕一弦、未折一矢、諸侯相親、賢於兄弟。<span class="zhu">賢、勝也。 ○連橫用戰、合從則不用戰、從揣摩中得來。</span>夫賢人在而天下服、一人用而天下從、故曰式于政、不式于勇、式于廊廟之內、不式于四境之外。<span class="zhu">式、用也。 ○承上不費斗糧五句、而極寫之。</span>當秦之隆、<span class="zhu">秦國強甚之時。 ○頓宕。</span>黃金萬鎰爲用、轉轂連騎、炫熿<span class="zhu">同煌、</span>於道、<span class="zhu">炫熿、光輝也。</span>山東之國、從風而服、使趙大重。<span class="zhu">趙爲從主、諸侯尊之。 ○此言其變弱爲強之難。</span>且夫蘇秦、特窮巷掘<span class="zhu">同窟、</span>門桑戶棬<span class="zhu">圈、</span>樞之士耳、<span class="zhu">掘門、鑿垣爲門也。桑戶、以桑木爲戶。樞、門牝也、揉木爲之如棬。 ○頓宕。</span>伏軾撙銜、<span class="zhu">撙、猶頓也。銜、勒也。停轡之意。</span>橫歷天下、庭說諸侯之主、杜左右之口、天下莫之伉。<span class="zhu">同抗、 ○伉、當也。 ○此言其化賤爲貴之難。</span>將說楚王、<span class="zhu">威王。 ○忽入敘事作收煞。</span>路過洛陽、<span class="zhu">尚未至家。</span>父母聞之、清宮除道、<span class="zhu">清、洒掃也。</span>張樂設飲、郊迎三十里、妻側目而視、側耳而聽、<span class="zhu">不敢正視聽也。</span>㛮蛇行匍伏、<span class="zhu">同匐、 ○蛇不直行。匍伏、伏地也。</span>四拜自跪而謝。<span class="zhu">摹寫勢利惡態、而㛮尤不堪。</span>蘇秦曰、㛮、<span class="zhu">叫一聲、冷妙。</span>何前倨而後卑也。㛮曰、以季子<span class="zhu">蘇秦字。</span>位尊而多金。<span class="zhu">位尊、應前卿相。多金、應前金玉錦繡。 ○蘇秦問意、重在前倨、㛮只答以後卑、妙絕。</span>蘇秦曰、嗟乎、貧窮則父母不子、富貴則親戚畏懼、人生世上、勢位富厚、蓋可以忽乎哉。<span class="zhu">就蘇秦自鳴得意語、收結全篇。異樣出色。</span></p>
<p class="translation">苏秦起初用连横的策略游说秦惠王说：「大王的国家，西边有巴蜀汉中的利益，北边有胡貉代马的资源，南边有巫山黔中的天险，东边有崤山函谷关的坚固防御，土地肥美，百姓富足，战车万辆，精兵百万，肥沃土地千里，物资储备丰富，地势形势便利，这就是所谓的天府之国，天下的强国。凭借大王的贤明，士民的众多，车骑的实力，兵法的训练，可以吞并诸侯，统一天下，称帝而治理。希望大王稍加留意，我请求陈述它的功效。」秦王说：「我听说，羽毛不丰满的不能高飞，法令不完备的不能施行刑罚，道德不深厚的不能役使百姓，政教不顺畅的不能烦劳大臣。现在先生郑重其事不远千里来到朝廷教导我，希望改日再谈。」苏秦说：「我本来就怀疑大王不能采用我的策略。从前神农征伐补遂，黄帝在涿鹿征伐并擒获蚩尤，尧征伐驩兜，舜征伐三苗，禹征伐共工，商汤征伐夏朝，文王征伐崇国，武王征伐纣王，齐桓公凭借战争称霸天下，由此看来，哪有不用战争的呢？古时候派遣车辆往来奔驰，以言辞结交盟约，天下统一，约定合纵连横，兵器不收藏，任用文士，诸侯混乱困惑，万千事务一起发生，无法治理，法令条文虽然完备，百姓却多有虚伪，文书繁多混乱，百姓不富足，上下互相忧愁，百姓无所依靠，宣扬言辞道理，战争反而更多，辩论华服，征战不停，繁多称颂文辞，天下无法治理，舌头说破耳朵听聋，看不到成功，施行仁义遵守信用，天下却不亲近。于是就废弃文治任用武力，优厚供养死士，修缮盔甲磨砺兵器，在战场上取得胜利。空坐着想获得利益，安坐着想扩大土地，即使是古代的五帝三王五霸、贤明君主，常常想坐着就达到目的。但形势不允许，所以用战争来实现。宽松时两军互相攻击，紧迫时手持兵器互相冲撞，然后才能建立大功。因此军队在外征战取胜，道义在内强盛，威望在上确立，百姓在下服从。现在想要吞并天下，压制万乘之国，使敌国屈服，控制四海之内，抚养百姓，使诸侯称臣，不用战争是不行的。现在的继承君主，忽视根本之道，都昏乱于教化，混乱于治理，迷惑于言论，困惑于辞令，沉溺于辩论，淹没于文辞，以此来看，大王本来就不能实行我的策略。」给秦王上书十次，游说都没有成功。黑色貂皮袍子穿破了，百斤黄金用尽了。资财用度断绝，离开秦国回家。缠绑腿布穿草鞋，背着书籍挑着行囊，形容枯槁，面目黝黑，神情满是惭愧。回到家，妻子不下织机，嫂子不做饭，父母不和他说话。苏秦长叹说：「妻子不把我当丈夫，嫂子不把我当叔叔，父母不把我当儿子，这都是我的过错啊。」于是夜里翻书，打开几十个书箱，找到姜太公《阴符》的谋略，俯身诵读，精选熟练来揣摩研究。读书想睡觉时，就拿锥子刺自己的大腿，血流到脚上，说：「哪有游说君主不能让他拿出金玉锦绣、获取卿相尊位的道理呢？」一年后，揣摩研究成功，说：「这真的可以游说当世的君主了。」于是就前往燕国乌集阙，在华丽的宫殿下拜见游说赵王。拍掌而谈，赵王非常高兴，封他为武安君，授予相印，战车百辆，锦绣千束，白璧百双，黄金万镒，跟随在他身后。联合诸国合纵，瓦解秦国连横，来遏制强秦，所以苏秦在赵国做相，函谷关就不能通行了。在这个时候，天下的广大，万民的众多，王侯的威势，谋臣的权力，都要由苏秦的策略来决定。不费一斗粮食，不烦劳一个士兵，不出战一个战士，不断一根弓弦，不折一支箭，诸侯互相亲近，胜过兄弟。贤人在位而天下服从，一人被任用而天下跟随，所以说用计谋而不用勇力，用智慧于朝廷之内而不用武力于四方之外。当秦国强盛的时候，黄金万镒作为费用，车马相连，在道路上光辉显耀，山东各国，顺应形势而服从，使赵国大为尊重。况且苏秦，不过是穷巷陋门粗陋人家的士人罢了，手扶车轼勒住马衔，游历天下，在朝廷上游说诸侯君主，堵住左右的嘴，天下没有人能与他匹敌。将要去游说楚王，路过洛阳，父母听说后，清扫宫室道路，张设音乐摆设宴席，到郊外三十里迎接，妻子斜着眼睛看，侧着耳朵听，嫂子像蛇一样爬行匍伏，四次拜礼自己跪下道歉。苏秦说：「嫂嫂，为什么从前傲慢而现在卑微呢？」嫂子说：「因为叔叔地位尊贵而且钱财很多。」苏秦说：「唉！贫穷时父母不当你是子女，富贵时亲戚都畏惧，人生在世，权势地位财富，难道可以忽视吗？」
</p>
<p class="kindle-cn-para-left">前幅寫蘇秦之困頓、後幅寫蘇秦之通顯。正爲後幅欲寫其通顯、故前幅先寫其困頓。天道之倚伏如此、文章之抑揚亦如此。至其習俗人品、則世所共知、自不必多爲之說。</p>
</div>
</body>
</html>
