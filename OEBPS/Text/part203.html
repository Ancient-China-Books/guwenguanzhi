<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-讀孟嘗君傳王安石</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uNEao3cgZidjvzfpxlHHxN6">
<div class="chapter" id="chapter">
<h1>讀孟嘗君傳</h1>
<hr/><h2>王安石</h2>
<p class="calibre5">世皆稱孟嘗君能得士，士以故歸之，而卒賴其力，以脫於虎豹之秦。<span class="zhu">秦昭王囚孟嘗君，欲殺之。孟嘗君使人抵昭王幸姬求解。幸姬曰：「妾願得君狐白裘。」此時孟嘗君有一狐白裘，入秦，獻之眧王。客有能爲狗盜者，乃夜爲狗，以入秦宮藏中，取所獻狐白裘，以獻幸姬。幸姬爲言昭王，釋孟嘗君。孟嘗君得出，即馳去。夜半，至函谷關。昭王后悔出孟嘗君，求之，已去，即使人馳傳追之。孟嘗君至關，關法雞鳴而出客，孟嘗君恐追至。客有能爲雞鳴，而雞盡鳴，遂得出。○立案。</span></p>
<p class="translation">世人都称赞孟尝君能够得到士人，士人因此归附他，而最终依靠他们的力量，才得以从虎豹一般的秦国脱身。</p>
<p class="calibre5">嗟乎！孟嘗君特雞鳴狗盜之雄耳，豈足以言得士？<span class="zhu">陡然一劈。</span>不然，擅齊之強，得一士焉，宜可以南面而制秦，尚取雞鳴狗盜之力哉？<span class="zhu">駁得倒。</span>雞鳴狗盜之出其門，此士之所以不至也。<span class="zhu">斷得盡。○疾轉疾收，字字警策。</span></p>
<p class="translation">唉！孟尝君不过是鸡鸣狗盗之辈的首领罢了，哪里值得说是得到了士人？不然的话，凭借齐国的强大，如果得到一位真正的士人，就应该可以面向南方而制服秦国，还需要借助鸡鸣狗盗之徒的力量吗？正因为鸡鸣狗盗之徒出入他的门下，这就是真正的士人不到他那里的原因啊。</p>
<p class="kindle-cn-para-left">文不滿百字，而抑揚吞吐，曲盡其妙。</p>
</div>
</body>
</html>
