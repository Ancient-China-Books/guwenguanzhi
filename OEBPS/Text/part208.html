<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-閱江樓記宋濂</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uWh54QNrYnt323axUyCOeOA">
<div class="chapter" id="chapter">
<h1>閱江樓記</h1>
<hr/><h2>宋濂</h2>
<p class="calibre5">金陵爲帝王之州，<span class="zhu">金陵即江南江寧府。</span>自六朝迄於南唐，類皆偏據一方，無以應山川之王氣。<span class="zhu">六朝，謂東晉、宋、齊、梁、陳也。五代時，徐知誥號爲南唐。</span>逮我皇帝，定鼎於茲，始足以當之。由是聲教所暨，罔間朔南，<span class="zhu">暨，及也。朔南，朔北與極南之地也。<span class="shu-ming">禹貢</span>:「朔南暨聲教，訖於四海。」</span>存神穆清，與天同體，雖一豫一遊，亦可爲天下後世法。<span class="zhu">二句是立言本旨。</span>京城之西北，有獅子山，自盧龍蜿蜒而來，長江如虹貫，蟠繞其下。<span class="zhu">盧龍，山名。蜿蜒，龍屈伸貌。虹，螮</span>上以其地雄勝，詔建樓於巔，<span class="zhu">也。</span>與民同遊觀之樂，遂錫嘉名爲「閱江」云。<span class="zhu">先點作樓。</span></p>
<p class="translation">金陵是帝王之州，自六朝直到南唐，大都偏据一方，不足以匹配山川的王者之气。到了我朝皇帝，在此定都，才足以相称。从此教化所及之处，不分北方南方，保持精神清明纯正，与天道合为一体，即使一次游乐之举，也可以作为天下后世的法则。京城的西北方，有狮子山，从卢龙山蜿蜒而来，长江如彩虹贯穿，盘绕在山脚下。皇上因为此地雄伟胜景，下诏在山顶建造楼阁，与百姓共享游览观赏的快乐，于是赐予美名叫做「阅江」。</p>
<p class="calibre5">登覽之頃，萬象森列，千載之祕，一旦軒露，豈非天造地設，以俟大一統之君，而開千萬世之偉觀者歟？<span class="zhu">登高一呼，氣勢雄闊。</span>當風日清美，法駕幸臨，升其崇椒，憑<span class="zhu">平。</span>闌遙矚，<span class="zhu">竹。○山巔曰椒。矚，視之甚也。</span>必悠然而動遐思。<span class="zhu">一「思」字，生下許多「思」字。</span>見江漢之朝宗，諸侯之述職，城池之高深，關阨之嚴固，<span class="zhu">諸侯春見天子曰朝，夏見曰宗。<span class="shu-ming">小雅</span>:「沔彼流水，朝宗于海。」言流水亦知所向也。</span>必曰：「此朕櫛<span class="zhu">職。</span>風沐雨，戰勝攻取之所致也。中夏之廣，益思有以保之。」<span class="zhu">一段「思有以」懷諸侯。</span>見波濤之浩蕩，風帆之上下，番舶<span class="zhu">白。</span>接跡而來庭，蠻琛<span class="zhu">醜森切。</span>聯肩而入貢，<span class="zhu">舶，海中大船。琛，寶也。</span>必曰：「此朕德綏威服，覃及內外之所及也。四陲之遠，益思有以柔之。」<span class="zhu">一段「思有以」柔遠人。</span>見兩岸之間、四郊之上，耕人有炙膚皸<span class="zhu">均。</span>足之煩，農女有捋<span class="zhu">鸞入聲。</span>桑行饁<span class="zhu">葉。</span>之勤，<span class="zhu">皸，足坼凍裂。捋，取也。饁，饋也。</span>必曰：「此朕拔諸水火，而登於衽席者也。萬方之民，益思有以安之。」<span class="zhu">一段「思有以」子庶民。○從「閱」字注一「思」字，發出三大段議論，體裁宏遠。</span>觸類而思，不一而足。臣知斯樓之建，皇上所以發舒精神，因物興感，無不寓其致治之思，奚止閱夫長江而已哉！<span class="zhu">一總。文勢開宕。</span></p>
<p class="translation">登楼览胜的时候，万千景象罗列森然，千年以来的秘密景观，一旦全部显露，这难道不是天造地设，等待大一统的君主，而开启千万世的伟大景观吗？当风和日丽之时，皇帝驾临此楼，登上高耸的山顶，凭栏远眺，必定悠然产生深远的思绪。看到长江汉水朝向大海，诸侯前来述职，城池的高深，关隘的严固，必定会说：「这是朕栉风沐雨，战胜攻取所获得的啊。中原如此广大，更要思考如何保全它。」看到波涛浩荡，风帆上下起伏，外国船只接连不断地前来朝廷，蛮夷贡品络绎不绝地入贡，必定会说：「这是朕以德安抚、以威慑服，恩泽遍及内外所达到的啊。四方边境如此遥远，更要思考如何安抚它们。」看到两岸之间、四郊之上，耕田的人有皮肤晒焦、脚底皲裂的辛劳，农妇有采桑送饭的勤苦，必定会说：「这些都是朕将他们从水深火热中拯救出来，让他们安居乐业的人啊。天下百姓如此众多，更要思考如何安抚他们。」触类旁通而思考，不胜枚举。臣知道这座楼的建造，是皇上用来抒发精神，因事物而兴起感慨，无不寄托着治理天下的思虑，岂只是观览长江而已呢！</p>
<p class="calibre5">彼臨春、結綺，<span class="zhu">起。</span>非不華矣；齊雲、落星，非不高矣。<span class="zhu">臨春、結綺、齊雲、落星，皆古樓名。</span>不過樂管絃之淫響，藏燕、趙之豔姬，不旋踵間而感慨係之，臣不知其爲何說也。<span class="zhu">又歎前代所建之樓，以寓箴規意。</span>雖然，長江發源岷<span class="zhu">民。</span>山，<span class="zhu">岷山，在蜀。</span>委蛇<span class="zhu">移。</span>七千餘里而入海，白湧碧翻。六朝之時，往往倚之爲天塹。<span class="zhu">籤去聲。○應篇首。</span>今則南北一家，視爲安流，無所事乎戰爭矣。<span class="zhu">前從「閱」字上注想，此又從「江」字上點綴，筆無滲漏。</span>然則果誰之力歟？<span class="zhu">呼一句，承上起下。</span>逢掖之士，<span class="zhu">逢掖，大衣也。<span class="shu-ming">儒行</span>:「丘少居魯，衣逢掖之衣。」</span>有登斯樓而閱斯江者，當思聖德如天，蕩蕩難名，與神禹疏鑿之功同一罔極。<span class="zhu">可謂讚揚之至。</span>忠君報上之心，其有不油然而興耶？<span class="zhu">既頌君，又諷臣，意極周匝得體。</span></p>
<p class="translation">那临春阁、结绮阁，不是不华美；齐云楼、落星楼，不是不高大。不过是享受管弦的靡靡之音，藏匿燕赵的艳丽姬妾，转眼之间就令人感慨系之，臣不知道这是什么道理。虽然如此，长江发源于岷山，蜿蜒曲折七千余里而入海，白浪翻涌碧波翻腾。六朝的时候，常常依靠它作为天然屏障。如今南北统一，把它看作平静的河流，不需要再用于战争了。那么这究竟是谁的功劳呢？读书人如果有登上这座楼观览长江的，应当想到圣德如天，广大无边难以言说，与大禹疏浚开凿的功绩一样无穷无尽。忠君报国的心志，怎能不油然而生呢？</p>
<p class="calibre5">臣不敏，奉旨撰記。欲上推宵旰<span class="zhu">幹。</span>圖治之功者，勒諸貞珉。<span class="zhu">民。○珉，石之美者。</span>他若留連光景之辭，皆略而不陳，懼褻也。<span class="zhu">結又補出此意。何等鄭重。</span></p>
<p class="translation">臣下不才，奉旨撰写此记。想要向上推崇皇上通宵达旦谋划治理天下的功绩，刻在坚固的美石上。至于那些流连光景的辞藻，都省略而不叙述，恐怕有亵渎之嫌。</p>
<p class="kindle-cn-para-left">奉旨撰記，故篇中多規頌之言，而爲壯重之體，真臺閣應制文字。明初朝廷大製作，皆出先生之手，洵堪稱爲一代文宗。</p>
</div>
</body>
</html>
