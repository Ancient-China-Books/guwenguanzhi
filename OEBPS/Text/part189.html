<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-超然臺記蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uXL74csP7Hg6m4bt4Yfg9zB">
<div class="chapter" id="chapter">
<h1>超然臺記</h1>
<hr/><h2>蘇軾</h2>
<p class="calibre5">凡物皆有可觀。苟有可觀，皆有可樂。<span class="zhu">「樂」字，是一篇主意。</span>非必怪奇偉麗者也，餔糟啜醨，<span class="zhu">醨，薄酒。</span>皆可以醉，果蔬草木，皆可以飽。推此類也，吾安往而不樂？<span class="zhu">此即蔬食飲水樂在其中，簞食瓢飲不改其樂意。○一起便見超然。</span></p>
<p class="translation">凡是事物都有可以观赏之处。只要有可以观赏的，就都有可以快乐的。不一定是怪异奇特雄伟华丽的东西，吃酒糟喝薄酒，都可以醉；水果蔬菜草木，都可以饱腹。推而广之，我到哪里不能快乐呢？</p>
<p class="calibre5">夫所爲求福而辭禍者，以福可喜而禍可悲也。人之所欲無窮，而物之可以足吾欲者有盡。<span class="zhu">指富貴利達。</span>美惡之辨戰於中，而去取之擇交乎前，則可樂者常少，而可悲者常多。<span class="zhu">不超然則不樂。</span>是謂求禍而辭福。<span class="zhu">福可喜，禍可悲，今以求福辭禍之故，而多悲少樂，是求禍辭福也。</span>夫求禍而辭福，豈人之情也哉？物有以蓋之矣。<span class="zhu">蓋，蔽也。○承上起下。</span>彼遊於物之內，而不遊於物之外。<span class="zhu">反超然說。</span>物非有大小也，自其內而觀之，未有不高且大者也。彼挾其高大以臨我，則我常眩亂反覆，<span class="zhu">即<span class="shu-ming">孟子</span>「勿視其巍巍」之意。</span>如隙中之觀鬬，又烏知勝負之所在？<span class="zhu">喻眼界之小。</span>是以美惡橫生，而憂樂出焉，可不大哀乎！<span class="zhu">此段言遊於物之內，則因其美惡而生憂樂；遊於物之外，則無所往而不樂。</span></p>
<p class="translation">人们所以求福而避祸的原因，是因为福可喜而祸可悲。人的欲望无穷，而能够满足我欲望的事物有限。美与恶的分辨在心中交战，去与取的选择在眼前交迫，那么可以快乐的常常少，可以悲伤的常常多。这就叫做求祸而避福。求祸而避福，难道是人之常情吗？是有东西遮蔽了它。那些沉浸在事物之内，而不能超脱于事物之外的人。事物本没有大小之分，从它内部来看，没有不高大的。它挟着高大来压迫我，那么我就常常眩晕迷乱反复无常，就像从缝隙中观看争斗，又怎能知道胜负在哪里？因此美丑横生，忧乐由此而来，岂不可大悲哀吗！</p>
<p class="calibre5">予自錢塘移守膠西，<span class="zhu">錢塘，屬浙江杭州。膠西，即膠州，屬山東萊州。○入題。</span>釋舟楫之安，而服車馬之勞；去雕牆之美，而庇采椽之居；<span class="zhu">采椽不斲。</span>背湖山之觀，而行桑麻之野。<span class="zhu">安得超然。</span>始至之日，歲比不登，盜賊滿野，獄訟充斥，而齋廚索然，日食杞菊，<span class="zhu">春食苗，夏食葉，秋食花，冬食根。○安得超然。</span>人固疑予之不樂也。<span class="zhu">反跌一句，起下文。</span>處之期年，而貌加豐，發之白者日以反黑。予既樂其風俗之淳，而其吏民亦安予之拙也。<span class="zhu">正寫己之安往而不樂。</span>於是治其園囿，潔其庭宇，伐安丘、高密之木，<span class="zhu">安丘、高密，二縣名。</span>以修補破敗，爲苟完之計。而園之北，因城以爲臺者舊矣，稍葺而新之。時相與登覽，放意肆志焉。<span class="zhu">敘完作臺事。○上寫因樂而有臺，下寫因臺而得樂。「放意肆志」四字，正爲「樂」字寫照。上下關鎖。</span>南望馬耳常山，<span class="zhu">二山名。秦漢間，高人多隱於此。</span>出沒隱見，若近若遠，庶幾有隱君子乎？<span class="zhu">南。</span>而其東則廬山，<span class="zhu">即秦始皇遣盧生入海，求羨門子高者。</span>秦人盧敖<span class="zhu">秦博士。</span>之所從遁也。<span class="zhu">東。</span>西望穆陵，<span class="zhu">關名。<span class="shu-ming">左傳</span>：齊桓公曰：「賜我先君履，南至于穆陵。」即此。</span>隱然如城郭，師尚父、<span class="zhu">太公。</span>齊威公<span class="zhu">即桓公。</span>之遺烈，猶有存者。<span class="zhu">西。</span>北俯濰水，<span class="zhu">韓信與龍且戰，夾濰水而陣。即此。</span>慨然太息，思淮陰<span class="zhu">韓信封淮陰侯。</span>之功，而弔其不終。<span class="zhu">北。○憑今弔古，感慨淋漓，超然山水之外。</span>臺高而安，深而明，夏涼而冬溫，<span class="zhu">寫臺。</span>雨雪之朝，風月之夕，予未嘗不在，客未嘗不從。<span class="zhu">寫人。</span>擷<span class="zhu">賢入聲。</span>園疏，取池魚，釀<span class="zhu">娘去聲。</span>秫<span class="zhu">術。</span>酒，瀹脫粟而食之，曰：「樂哉！遊乎！」<span class="zhu">擷，捋取也。醞酒爲釀。秫，稷之粘者，即糯也。瀹，粗熟而出之也。脫粟，才脫谷而已，言不精鑿也。○寫人與臺之日用平常。○「樂」字一振。</span></p>
<p class="translation">我从钱塘调任镇守胶西，放弃了舟楫的安适，而承受车马的劳累；离开了雕梁画栋的美宅，而栖身在简陋的房屋；背离了湖光山色的景观，而行走在桑麻之野。刚到任的时候，连年歉收，盗贼遍野，诉讼充斥，而官署厨房空空如也，每天只吃枸杞和菊花，人们本来怀疑我不会快乐。住了满一年，容貌反而更加丰润，白发一天天变黑。我既喜欢这里风俗淳朴，而官吏百姓也安于我的拙朴。于是整治园圃，清洁庭院，砍伐安丘、高密的树木，来修补破败，做勉强完整的打算。而园子北边，依城而建的高台早就有了，稍加修葺使之翻新。时常和客人一起登临游览，放纵心意，畅抒情怀。南望马耳山、常山，时隐时现，若近若远，大概有隐士君子吧？而东边是庐山，秦人卢敖从这里隐遁。西望穆陵，隐隐约约像城郭，姜太公、齐桓公的功业遗迹，还有留存的。北面俯瞰潍水，慨然叹息，想到淮阴侯韩信的功劳，而凭吊他的不得善终。台子高而平稳，深邃而明亮，夏凉冬温，雨雪的早晨，风月的傍晚，我没有不在的，客人没有不跟随的。采摘园中蔬菜，捕取池中鱼，酿糯米酒，煮粗米饭来吃，说：「快乐啊！游玩啊！」</p>
<p class="calibre5">予弟子由，適在濟南，聞而賦之，且名其臺曰「超然」。<span class="zhu">點臺名字。</span>以見予之無所往而不樂者，蓋遊於物之外也。<span class="zhu">應前「安往而不樂」及「遊於物之外」句。超然之意，得此一結，更暢。</span></p>
<p class="translation">我的弟弟苏子由，正好在济南，听说了这件事就作赋，并且给这台子命名为「超然」。这表明我无论到哪里都快乐，是因为游于物外。</p>
<p class="kindle-cn-para-left">是記先發超然之意，然後入事。其敘事處，忽及四方之形勝，忽入四時之佳景，俯仰情深，而總歸之一樂。真能超然物外者矣。</p>
</div>
</body>
</html>
