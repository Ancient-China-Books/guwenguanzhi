<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-展喜犒師左傳・僖公二十六年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="K0RQ0-32d3d1ac1f0840919359b481161d7773">
<div class="chapter" id="chapter">
<h1>展喜犒師</h1>
<hr/><h2>左傳・僖公二十六年</h2>
<p class="calibre5">
	齊孝公伐我北鄙。公使展喜犒<span class="zhu">考去聲。</span>師，<span class="zhu">展喜，魯大夫展禽之弟。犒，勞也。○人來伐我，卻往迎勞之，便妙。</span>使受命於展禽。<span class="zhu">受命，受犒師之辭命也。展禽，卽柳下惠，名獲，字禽，食采于柳邑，謚曰惠。</span>
</p>
<p class="translation">齐孝公攻打我们的北部边境。鲁公派展喜去慰劳齐军，让他在展禽那里接受出使的言辞。</p>
<p class="calibre5">
	齊侯未入竟，<span class="zhu">同境。</span>展喜從之，<span class="zhu">伏後「乃還」二字，妙。</span>曰：「寡君聞君親舉玉趾，將辱于敝邑，使下臣犒執事。」<span class="zhu">不敢斥尊，托言來犒執事之臣。○辭令婉轉。</span>齊侯曰：「魯人恐乎？」對曰：「小人恐矣，君子則否。」<span class="zhu">小人、君子，以無識、有識言。○說恐不得，說不恐又不得，分作君子、小人說，奇妙。</span>齊侯曰：「室如縣<span class="zhu">同懸。</span>罄，野無青草，何恃而不恐？」<span class="zhu">縣，繫也。罄，<span class="shu-ming">國語</span>作「磬」。謂府藏空虛，如懸磬然。青草，蔬食也。時夏四月，今之二月，百物未成。故言在內而府藏空虛，在野而蔬食不備，魯之所恃者何在？而不恐乎？</span>對曰：「恃先王之命。<span class="zhu">先王，成王也。○一句喝出，辭氣正大。</span>昔周公、<span class="zhu">魯祖。</span>大<span class="zhu">泰。</span>公，<span class="zhu">齊祖。</span>股肱周室，夾輔成王。成王勞<span class="zhu">去聲。</span>之，而賜之盟，<span class="zhu">提出二國之祖，轉到王命，論有根據。</span>曰：『世世子孫無相害也。』<span class="zhu">此句是先王之命。</span>載在盟府，太師職之。<span class="zhu">太師，司盟之官。職，主也。○加此二句，見王命凜凜至今。</span>桓公是以糾合諸侯，而謀其不協，彌縫其闕，而匡救其災，昭舊職也。<span class="zhu">闋，失業。災，難也。彌縫、匡救，所以謀其不協。若此者，蓋欲昭明太公夾輔之舊職也。○「是以」字，緊承上王命來。三「其」字，皆指魯而言。</span>及君卽位，<span class="zhu">先之以桓公，疾接「及君卽位」，妙。</span>諸侯之望曰：『其率桓之功！』<span class="zhu">諸侯之望君，咸曰：「其能率循桓公彌縫、匡救之功。」○不獨寫魯，通寫諸侯，妙。</span>我敝邑用不敢保聚，曰：『豈其嗣世九年，而棄命廢職？其若先君何？<span class="zhu">我敝邑用是不敢聚衆保守，咸曰：「豈其嗣桓公世方及九年，而遽棄王命，廢舊職，其若先君太公，桓公何？」○二十五字，作一氣讀。「曰」者，心口相商之詞。蓋用反語收上王命、舊職二層，宕逸。</span>君必不然。』<span class="zhu">正轉一句，緊陗。</span>恃此以不恐。」<span class="zhu">直收到「君子則否」句。○三「恃」字，呼應。</span>
</p>
<p class="translation">齐侯还没有进入边境，展喜追上他，说：「寡君听说您亲自踏着金玉之足，将要屈尊莅临敝邑，特派下臣来慰劳执事人员。」齐侯说：「鲁国人害怕吗？」展喜回答说：「平民百姓害怕，君子则不害怕。」齐侯说：「国库空虚如悬磬，野外没有青草，凭什么而不害怕呢？」展喜回答说：「凭借先王的盟命。从前周公、太公作为周王室的股肱之臣，辅佐成王。成王慰劳他们，赐给他们盟约，说：『世世代代子孙不相伤害。』记载在盟府中，由太师掌管。齐桓公因此纠合诸侯，谋划不和谐的事情，弥补其缺失，救助其灾难，这是彰显太公的旧职啊。等到您即位，诸侯都盼望说：『他将继承桓公的功业！』我们敝邑因此不敢保守聚集，心想：『难道他继承王位才九年，就要抛弃王命、废弃职责吗？这对得起先君吗？您必定不会这样做的。』凭借这一点而不害怕。」</p>
<p class="calibre5">
	齊侯乃還。<span class="zhu">齊侯更不下一語，妙。</span>
</p>
<p class="translation">齐侯于是退兵回国。</p>
<p class="kindle-cn-para-left">
	篇首「受命于展禽」一語，包括到底。蓋展喜應對之詞，雖取給于臨時，而其援王命，稱祖宗大旨，總是受命于展禽者。大義凜然之中，亦復委婉動聽。齊侯無從措口，乘興而來，敗興而返。所謂子猷山陰之棹，何必見戴也。真奇妙之文。
</p>
</div>
</body>
</html>
