<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-楊惲報孫會宗書</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uXu4KUTUQ2oUWyEzsivIySE">
<div class="chapter" id="chapter">
<h1>楊惲報孫會宗書</h1>
<hr/><h2>西漢文</h2>
<p class="calibre5">
惲<span class="zhu">蘊、</span>旣失爵位家居、<span class="zhu">楊惲、華陰人。與太僕戴長樂相忤、坐事、免爲庶人。</span>治產業、起室宅、以財自娛。<span class="zhu">魚、</span>歲餘、其友人安定太守西河孫會宗、知略士也、與惲書諫戒之。爲言大臣廢退、當闔門惶懼、爲可憐之意、不當治產業、通賓客、有稱譽。惲宰相子、<span class="zhu">父敞爲丞相。</span>少顯朝廷、一朝晻<span class="zhu">闇、</span>昧、語言見廢、內懷不服。報會宗書曰、惲材朽行穢、文質無所底、<span class="zhu">底、致也。</span>幸賴先人<span class="zhu">父敞。</span>餘業、得備宿衛、<span class="zhu">宿衛、常侍散騎官。</span>遭遇時變、以獲爵位、<span class="zhu">霍氏謀反、惲先聞知。霍氏伏誅、惲封爲平通侯。</span>終非其任、卒與禍會。<span class="zhu">謂見廢也。</span>足下哀其愚、蒙賜書教督以所不及、殷勤甚厚。<span class="zhu">先謝賜書。</span>然竊恨足下不深惟其終始、而猥隨俗之毀譽也、<span class="zhu">猥、猶曲也。</span>言鄙陋之愚心、若逆指而文過、<span class="zhu">逆會宗之指、而自文飾其過。</span>默而息乎、恐違孔氏各言爾志之義、故敢略陳其愚、唯君子察焉。<span class="zhu">入報書意。</span>惲家方隆盛時、乘朱輪者十人、<span class="zhu">朱輪、以丹漆塗車轂。二千石、皆得承朱輪。</span>位在列卿、爵爲通侯、總領從官、與聞政事、曾不能以此時有所建明、以宣德化、又不能與羣僚同心并力、陪輔朝廷之遺忘、<span class="zhu">遺忘、缺失也。</span>已負竊位素餐之責久矣。<span class="zhu">頓宕。</span>懷祿貪勢、不能自退、遭遇變故、橫被口語、<span class="zhu">口語、卽戴長樂所告也。</span>身幽北闕、妻子滿獄。<span class="zhu">惲禁在北闕、不在常禁之所。 ○自敍始末、俱含牢騷之意。</span>當此之時、自以夷滅不足以塞責、<span class="zhu">又頓宕。</span>豈意得全首領、復奉先人之邱墓乎。<span class="zhu">此非幸語、正自恨語。</span>伏惟聖主之恩、不可勝<span class="zhu">升、</span>量、<span class="zhu">良、</span>君子游道、樂以忘憂、<span class="zhu">賓。</span>小人全軀、說以忘罪。<span class="zhu">主。</span>竊自私念、過已大矣、行已虧矣、長爲農夫、以沒世矣。<span class="zhu">連用三矣字、情詞慷慨。</span>是故身率妻子、戮力耕桑、灌園治產、以給公上、<span class="zhu">給君子之賦稅、以免官爲庶人故也。</span>不意當復用此爲譏議也。<span class="zhu">不意會宗以此爲譏謗之議。 ○一束。</span>夫人情所不能止者、聖人弗禁、<span class="zhu">轉筆會全神。</span>故君父至尊親、送其終也、有時而旣。<span class="zhu">終、沒也。旣、盡也。臣子送君父之終、喪不過三年、其哀有時而盡。 ○起下句。</span>臣之得罪、已三年矣、<span class="zhu">今我得罪已三年、惶懼之懷、亦可以少殺也。</span>田家作苦、歲時伏臘、烹羊炰羔、斗酒自勞。<span class="zhu">去聲、</span>家本秦也、能爲秦聲、婦趙女也、雅善鼓瑟、奴婢歌者數人、酒後耳熱、仰天拊缶、而呼烏烏。<span class="zhu">缶、瓦器也。秦人擊之以節歌。李斯上書曰、擊甕扣缶、而呼烏烏快耳者、真秦聲也。 ○激騷之音、短歌促節。</span>其詩曰、田彼南山、蕪穢不治、<span class="zhu">喻朝廷荒亂也。</span>種一頃豆、落而爲萁。<span class="zhu">其、 ○喻賢人放棄也。萁、豆莖。</span>人生行樂耳、須富貴何時。<span class="zhu">須、待也。言國旣無道、但當行樂、欲待富貴職位、亦何時也。 ○含譏帶誚、惲之得禍在此。</span>是日也、拂衣而喜、奮褎<span class="zhu">同袖、</span>低昂、頓足起舞、誠淫荒無度、不知其不可也。<span class="zhu">滿紙不可人意。</span>惲幸有餘祿、方糴賤販貴、逐什一之利、此賈豎之事、汙辱之處、惲親行之、下流之人、衆毀所歸、不寒而栗。<span class="zhu">栗、竦縮也。</span>雖雅知惲者、猶隨風而靡、尚何稱譽之有。<span class="zhu">明明譏刺會宗。</span>董生不云乎、明明求仁義、常恐不能化民者、卿大夫意也、明明求財利、尚恐困乏者、庶人之事也。<span class="zhu">此董仲舒對策文。</span>故道不同、不相爲謀、<span class="zhu">大夫庶人、道不同也、我亦與子殊矣。</span>今子尚安得以卿大夫之制而責僕哉。<span class="zhu">純是怨望。</span>夫西河魏土、<span class="zhu">西河、會宗所居。</span>文侯所興、有段干木、田子方<span class="zhu">俱魏賢人。</span>之遺風、漂<span class="zhu">飄、</span>然皆有節概、知去就之分。<span class="zhu">漂然、高遠意。</span>頃者、足下離舊土、臨安定、安定山谷之間、昆戎舊壤、子弟貪鄙、豈習俗之移人哉、於今迺睹子之志矣。<span class="zhu">言子豈隨安定貪鄙之俗而易其操乎。今乃見子之志與我不同也。 ○何謾罵至此。</span>方當盛漢之隆、願勉旃、毋多談。<span class="zhu">旃、之也。 ○結語憤絕。 ○後有日蝕之變、人告惲驕奢、不悔過、日蝕之咎、此人所致。下廷尉按驗、又得與會宗書、宣帝惡之、廷尉議惲大逆無道、腰斬。</span>
</p>
<p class="translation">杨恽在失去爵位后在家居住，经营产业，建造房屋，用财物自我娱乐。一年多之后，他的朋友安定太守西河人孙会宗，是个有智谋的人，写信给杨恽劝诫他。信中说大臣被废退，应当闭门惶恐，作出可怜的样子，不应当经营产业、交往宾客、博取称赞。杨恽是宰相的儿子，年轻时就在朝廷显赫，一朝因为言语被废黜，心里不服。回信给孙会宗说：「杨恽才能朽败品行污秽，文采和品质都没有什么值得称道的，幸运地依靠先人的余荫，得以担任宿卫之职，遭遇时局变化，因此获得爵位，最终不胜任这个职位，终于与祸患相遇。您可怜我的愚蠢，蒙您赐书教导督促我所不及之处，殷勤深厚。然而我私下遗憾您不深入考虑事情的始末，却委曲地随从世俗的毁誉。说出鄙陋的愚蠢之心，如果违背您的意思而自己掩饰过错，沉默无言，恐怕违背孔子「各自说出自己的志向」的意义，所以敢于简略陈述我的愚见，希望君子明察。我家正当隆盛的时候，乘坐朱轮车的有十人，位列九卿，爵位是通侯，总管侍从官员，参与政事，竟然不能在这时候有所建树彰明，来宣扬德化，又不能与群僚同心协力，辅佐朝廷弥补遗漏缺失，我辜负窃居高位而不作为的责任已经很久了。贪图俸禄权势，不能自己退下，遭遇变故，横遭口舌之祸，我被囚禁在北阙，妻子儿女满狱。在这个时候，我自认为即使被灭族也不足以偿还责任，哪里想到能够保全头颅，再次侍奉先人的坟墓呢？我恭敬地想到圣主的恩德，不可计量，君子游于道，乐而忘忧，小人保全身躯，喜悦而忘记罪过。我私下自己想，过失已经很大了，品行已经亏损了，长久做个农夫，来度过一生了。因此我亲自率领妻子儿女，合力耕种桑蚕，灌溉园圃经营产业，来供给公家，没想到还要因此被讥笑议论。人之常情所不能止住的，圣人也不禁止，所以君王父母虽然至尊至亲，送别他们的去世，也有时候会结束。我得罪已经三年了，田家辛苦劳作，每逢岁时伏腊节日，煮羊烤羔羊，自己用酒慰劳。我家本是秦地人，能唱秦地的歌声，妻子是赵国女子，擅长弹瑟，奴婢会唱歌的有好几人，喝酒之后耳热，仰天拍打瓦缶，呼叫「乌乌」。那首歌词说：「耕种那南山，荒芜不整治，种了一顷豆子，散落成为豆茎。人生只是行乐罢了，等待富贵要到什么时候？」在这一天，拂衣而喜，挥舞衣袖低头昂首，顿足起舞，确实淫乱荒唐没有节制，不知道这是不可以的。我幸运有余禄，正在低价买进高价卖出，追求十分之一的利益，这是商贩的事情，污辱的地方，我亲自去做，是下流的人，众人诽谤所归向的，不寒而栗。即使平时了解我的人，还是随风而倒，还有什么称赞呢？董仲舒不是说过吗：「明明白白地追求仁义，常常害怕不能教化百姓的，是卿大夫的意思；明明白白地追求财利，还担心困乏的，是平民的事情。」所以道不同，不相为谋，如今您怎么能用卿大夫的标准来责备我呢？西河是魏国的土地，魏文侯在那里兴起，有段干木、田子方的遗风，飘然都有气节概略，知道去留的分寸。近来，您离开故土，到了安定，安定在山谷之间，是昆戎的旧地，子弟贪婪鄙陋，难道是习俗改变了人吗？到现在才看到您的志向了。正当盛汉的隆盛时期，希望努力吧，不要多说了。」</p>
<p class="kindle-cn-para-left">惲、太史公外孫、其報會宗書、宛然外祖答任安書風致。辭氣怨激、竟遭慘禍。宣帝處惲、不以戴長樂所告事、而以報會宗一書、異哉帝之失刑也。
</p>
</div>
</body>
</html>