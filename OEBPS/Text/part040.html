<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-單子知陳必亡國語・周語中</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uasuSq2a6nA7vOPBSKwzmh4">
<div class="chapter" id="chapter">
<h1>單子知陳必亡</h1>
<hr/><h2>國語・周語中</h2>
<p class="calibre5">定王使單<span class="zhu">善、</span>襄公<span class="zhu">名朝、定王卿士。</span>聘于宋。<span class="zhu">聘、問也。諸侯之于天子、天子之于諸侯、諸侯之于鄰國、皆有聘。</span>遂假道于陳、以聘于楚。<span class="zhu">自宋適楚、道經陳國。是時天子微弱、故以諸侯相聘之禮假道也。</span>火朝覿矣、道茀<span class="zhu">拂、</span>不可行、<span class="zhu">火、心星也。覿、見也。朝覿、謂夏正十月、心星早見于辰。道茀、草穢塞路也。 ○一。</span>候不在疆、<span class="zhu">候、候人也。掌迎送賓客者。疆、境也。 ○二。</span>司空不視塗、<span class="zhu">司空、掌道路之官。 ○三。</span>澤不陂、<span class="zhu">卑、 ○陂、澤障也。古不竇澤、故障之。 ○四。</span>川不梁、<span class="zhu">梁、橋梁也。古不防川、故梁之。 ○五。 ○伏辰角見一段案。</span>野有庾<span class="zhu">與、</span>積、<span class="zhu">恣、 ○庾、露。積、聚也。謂以穀米露聚于外也。 ○六。</span>場功未畢、<span class="zhu">場、收禾圃也。築場未完。 ○七。</span>道無列樹、<span class="zhu">古者列樹以表道。 ○八。</span>墾田若蓺、<span class="zhu">卽、 ○蓺、茅芽也。旣墾之田、猶若茅芽、言其稀少也。 ○九。 ○伏周制有之一段案。</span>膳宰不致餼、<span class="zhu">戲、 ○膳宰、膳夫也。掌賓客之牢禮。生者曰餼。 ○十。</span>司里不授館、<span class="zhu">司里、里宰也。掌授客館。 ○十一。</span>國無寄寓、<span class="zhu">寄寓、旅次也。 ○十二。</span>縣無旅舍、<span class="zhu">去聲、 ○四甸爲縣。縣方六十里。旅舍、休息居止之處、以庇賓客負擔之勞。 ○十三。伏周之秩官一段案。</span>民將築臺于夏氏。<span class="zhu">民、陳民。臺、觀臺也。夏氏、陳大夫夏徵舒之家。爲淫其母、欲藉以爲樂。 ○十四。</span>及陳、陳靈公與孔寧、儀行父、<span class="zhu">甫、 ○孔、儀、皆陳大夫。</span>南冠以如夏氏、留賓弗見。<span class="zhu">南冠、楚冠也。如、往也。賓、謂單襄公。 ○十五。 ○伏先王之令一段案。 ○從單子入陳、至及陳所閱歷者、錯綜先敍、後從單子口中、分疏作斷、章法井然。</span></p>
<p class="translation">周定王派单襄公出使宋国。随后借道陈国，去出使楚国。心星清晨出现了，道路杂草丛生无法通行，守边的官员不在边境，司空不视察道路，沼泽没有堤坝，河流没有桥梁，野外有露天堆积的粮食，打谷场的工作还没完成，道路没有成行的树木，已开垦的田地稀疏得像茅草芽，膳宰不送来牲畜，司里不安排宾馆，国都没有旅舍，县里没有客栈，百姓将要在夏氏家建造观赏台。到了陈国，陈灵公和孔宁、仪行父，戴着楚国式的帽子前往夏氏家，让使臣留下不接见。</p>
<p class="calibre5">單子歸、告王曰、陳侯不有大咎、國必亡。<span class="zhu">總斷二句、直是目見。</span>王曰、何故。對曰、夫辰角見<span class="zhu">現、</span>而雨畢、<span class="zhu">辰角、大辰倉龍之角。角、星名。朝見東方、九月初、寒露節也。雨畢者、殺氣日盛、雨氣日盡也。</span>天根見而水涸、<span class="zhu">天根、亢氐之間也。涸、竭也。寒露後五日、天根朝見、水潦盡竭也</span>本見而草木節解、<span class="zhu">本、氐星也。寒露後十日、氐星朝見、草木之枝節、皆脫落也。</span>駟見而隕霜、<span class="zhu">駟、天駟、房星也。九月中、房星朝見、霜始降。</span>火見而清風戒寒。<span class="zhu">火、心星也。霜降後、心星朝見、清風先至、所以戒人爲寒備也。○五句以星見定時至、起下文。</span>故先王之教曰、<span class="zhu">引古。</span>雨畢而除道、水涸而成梁、草木節解而備藏、隕霜而冬裘具、清風至而修城郭宮室。<span class="zhu">除、修治也。備藏具、備收藏也。</span>故夏令曰、<span class="zhu">夏后氏之令。 ○再引古。</span>九月除道、十月成梁。<span class="zhu">水涸係九月、而此言十月成梁者、謂輿梁也。</span>其時儆曰、<span class="zhu">至期儆告其民。</span>收而場功、偫<span class="zhu">雉、</span>而畚<span class="zhu">本、</span>挶、<span class="zhu">菊、 ○季秋農事畢、使人興築作也。而、汝也。偫、具也。畚、土籠也。挶、土轝也。</span>營室之中、土功其始、<span class="zhu">營室、定星也。此星昏而正中、夏正十月也。于是時可以營制宮室、故謂之營室。</span>火之初見、期于司里。<span class="zhu">期、會也。致其築作之具、會于司里之官。</span>此先王之所以不用財賄、而廣施<span class="zhu">去聲、</span>德於天下者也。<span class="zhu">惠而不費。 ○總一句。</span>今陳國、<span class="zhu">徵今。</span>火朝覿矣、而道路若塞、野場若棄、澤不陂障、川無舟梁、<span class="zhu">以舟爲梁、卽今浮橋也。</span>是廢先王之教也。<span class="zhu">結火朝覿六句。</span></p>
<p class="translation">单子回国后，向定王禀告说：「陈侯如果没有大祸，国家一定会灭亡。」定王说：「为什么？」单子回答说：「辰角星出现而雨季结束，天根星出现而水流干涸，氐星出现而草木枝节脱落，天驷星出现而开始降霜，心星出现而清凉的风预示寒冷将至。所以先王的教导说：『雨季结束就修整道路，水流干涸就建造桥梁，草木枝节脱落就准备收藏，降霜时就备好冬季皮衣，清风到来就修缮城郭宫室。』所以夏朝的法令说：『九月修整道路，十月建成桥梁。』到了那时就警告说：『收完打谷场的农活，备好筐篓和土轝，营室星正中的时候，土木工程就开始了，心星初次出现时，到司里官署集合。』这就是先王不耗费钱财，却能广施恩德于天下的原因。现在陈国，心星清晨出现了，可是道路好像堵塞了，野外的谷场好像荒废了，沼泽没有堤坝，河流没有浮桥，这是废弃了先王的教导。</p>
<p class="calibre5">周制有之曰、<span class="zhu">引古。</span>列樹以表道、<span class="zhu">表道、謂識其遠近。</span>立鄙食以守路、<span class="zhu">鄙、四鄙。十里有廬、廬有飲食。</span>國有郊牧、<span class="zhu">國外曰郊。牧、放牧之地。</span>畺<span class="zhu">同疆、</span>有寓望、<span class="zhu">境界之上、有寄寓之舍、候望之人。</span>藪有圃草、<span class="zhu">澤無水曰藪。圃草、茂草也。</span>囿有林池、<span class="zhu">囿、苑也。林、積木。池、積水也。</span>所以禦災也。<span class="zhu">禦、備也。災、兵饑也。</span>其餘無非穀土、<span class="zhu">種穀之土。</span>民無懸耜、<span class="zhu">言常用之、不懸挂也。</span>野無奧草、<span class="zhu">奧、深也。野皆墾闢、無深草也。</span>不奪農時、不蔑民功、<span class="zhu">蔑、棄也。</span>有優無匱、<span class="zhu">優、裕也。匱、乏也。 ○從民無懸耜二句來。</span>有逸無罷、<span class="zhu">同疲、 ○逸、安也。罷、勞也。 ○從不奪農時二句來。</span>國有班事、<span class="zhu">國、城邑也。土功井然有條理。</span>縣有序民。<span class="zhu">四甸爲縣。力役更番有次第。</span>今陳國<span class="zhu">徵今。</span>道路不可知、<span class="zhu">指道無列樹而言。</span>田在草間、<span class="zhu">未墾者多。</span>功成而不收、<span class="zhu">卽野場若棄。</span>民罷于逸樂、<span class="zhu">疲于爲君作逸樂之事。</span>是棄先王之法制也。<span class="zhu">結野有庾積四句。</span></p>
<p class="translation">周朝的制度有这样的规定：『种植成行的树木来标示道路，设置四郊的粮站来守卫道路，国都外有放牧的郊野，边境上有旅舍和瞭望的人，沼泽有茂盛的草木，苑囿有树林和池塘，这是用来防备灾害的。其余的无不是种粮的土地，百姓的农具不会闲置悬挂，野外没有荒草丛生，不耽误农时，不荒废百姓的劳作，有富足没有匮乏，有安逸没有疲劳，城邑有井然有序的土木工程，县里有依次轮流的力役。』现在陈国，道路无法辨识，田地埋在草丛中，农活完成了却不收获，百姓疲于为君主营造享乐之事，这是抛弃了先王的法制。</p>
<p class="calibre5">周之秩官有之曰、<span class="zhu">秩官、周常官篇名。 ○引古。</span>敵國賓至、關尹以告、<span class="zhu">敵國、相等之國也。關尹、司關者。告、告君也。</span>行理以節逆之、<span class="zhu">行理、小行人也。逆、迎也。執瑞節爲信、而迎之也。</span>候人爲導、<span class="zhu">導賓至于朝也。</span>卿出郊勞、<span class="zhu">去聲、 ○賓至近郊、君使卿朝服、用束帛勞之。</span>門尹除門、<span class="zhu">門尹、司門者。掃除門庭。</span>宗祝執祀、<span class="zhu">宗、宗伯。祝、大祝。賓有事于廟、則宗祝執祭祀之禮。</span>司里授館、<span class="zhu">授客館舍。</span>司徒具徒、<span class="zhu">具徒役、修道路之委積。</span>司空視塗、<span class="zhu">視道塗之險易。</span>司寇詰姦、<span class="zhu">禁詰姦盜、防剽掠也。</span>虞人入材、<span class="zhu">虞人、掌山澤之官。</span>甸人積薪、<span class="zhu">甸人、掌薪蒸之官。</span>火師監燎、<span class="zhu">火師、司火者。燎、照庭大燭。</span>水師監濯、<span class="zhu">水師、掌水者。監滌濯之事。</span>膳宰致飧、<span class="zhu">孫、 ○熟食曰飧。</span>廩人獻餼、<span class="zhu">生曰餼、禾米也。</span>司馬陳芻、<span class="zhu">初、 ○司馬、掌圉人養馬。芻、茭草。</span>工人展車、<span class="zhu">展省客車、補傷敗也。</span>百官各以物至。<span class="zhu">物、如供應之物。</span>賓入如歸。是故小大莫不懷愛。<span class="zhu">小大、謂賓介也。 ○非一頓、文勢不平。</span>其貴國之賓至、則以班加一等益虔、<span class="zhu">貴國、大國也、不比敵國。司事之官、皆用尊一級者、而更加敬。</span>至于王使、<span class="zhu">去聲、</span>則皆官正涖事、<span class="zhu">官正、官長也。用官長司事、班又加矣。</span>上卿監之。<span class="zhu">監、察也。察其勤惰、尤致其虔。</span>若王巡守、則君親監之。<span class="zhu">仍用官長司事、但自察之。班無可加、而虔極矣。 ○王使是主、說得十分鄭重。又帶廵守句、更凜然。</span>今雖朝也不才、<span class="zhu">徵今。</span>有分<span class="zhu">問、</span>族于周、<span class="zhu">分族、王之親族也。</span>承王命以爲過賓于陳。<span class="zhu">過賓、謂假道。</span>而司事莫至、<span class="zhu">不但失班加益虔之制、且無以下同于敵國之賓矣。</span>是蔑先王之官也。<span class="zhu">結膳宰不至餼四句。</span></p>
<p class="translation">周朝的官制有这样的规定：『对等国家的使臣到来，守关的官员向君主禀告，小行人持节迎接，候人为使臣引路，卿大夫出城到郊外慰劳，守门官清扫门庭，宗伯和太祝主持祭祀，司里安排宾馆，司徒准备徒役，司空视察道路，司寇查禁奸盗，虞人进献木材，甸人堆积柴薪，火师监督庭燎，水师监督洗濯，膳宰送上熟食，廪人献上粮米，司马陈列刍草，工人检修车辆。百官各以职责所需之物到来。使臣进入就像回到家一样。所以无论尊卑都心怀感激。如果是大国的使臣到来，就按礼节提高一等更加恭敬，到了天子的使者，就都由各官署长官亲自主持事务，上卿监督。如果天子巡视，那就君主亲自监督。』现在虽然我单朝不才，但我是周王的同族，承受天子的命令以过境使臣的身份来到陈国。可是主管的官员都没来，这是轻慢了先王设立的官制。</p>
<p class="calibre5">先王之令有之曰、<span class="zhu">引古。</span>天道賞善而罰淫、故凡我造國、無從匪彝、無卽慆<span class="zhu">滔、</span>淫、<span class="zhu">造、爲也。彝、常也。卽、就也。慆、慢也。</span>各守爾典、以承天休。<span class="zhu">典、常也。休、慶也。</span>今陳侯、<span class="zhu">徵今、</span>不念胤<span class="zhu">印、</span>續之常、棄其伉儷妃嬪、<span class="zhu">胤續、繼嗣也。伉儷、配偶也。</span>而帥其卿佐、以淫于夏氏、不亦瀆姓矣乎。<span class="zhu">卿佐、孔儀也。夏徵舒之父御叔、卽陳公子夏之子、靈公之從祖父、嬀姓也、故曰瀆姓。 ○卽慆淫矣。</span>陳、我大姬之後也、<span class="zhu">大姬、武王之女、虞胡公之妃、陳之祖妣也。</span>棄袞冕而南冠以出、不亦簡彝乎。<span class="zhu">𥳑彝、𥳑略常服也。 ○從匪彝矣。</span>是又犯先王之令也。<span class="zhu">結民將築臺五句。</span>昔先王之教、茂帥<span class="zhu">同率、</span>其德也、猶恐隕越。<span class="zhu">茂、勉也。率、循也。隕越、墜落也。</span>若廢其教而棄其制、蔑其官而犯其令、將何以守國。居大國之間、而無此四者、其能久乎。<span class="zhu">大國、謂晉、楚。 ○總收一段、直結出不有大咎國必亡之故。</span></p>
<p class="translation">先王的命令有这样的话：『天道奖赏善行而惩罚淫乱，所以凡是我们建立国家，不要违背常道，不要趋向怠慢淫乱，各自遵守你们的法度，以承受上天的福佑。』现在陈侯，不考虑子孙延续的常理，抛弃他的配偶妃嫔，却率领他的卿佐，去夏氏家淫乱，这不是玷污了同姓吗？陈国，是我们周朝大姬的后代，抛弃了衮服冕冠而戴着楚国帽子出门，这不是轻慢常礼吗？这又是违犯了先王的命令。从前先王的教导，即使努力遵循德行，还担心会有失误。如果废弃先王的教导而抛弃他的制度，轻慢他的官制而违犯他的命令，将靠什么来守护国家呢？处在大国之间，却没有这四个方面，还能长久吗？」</p>
<p class="calibre5">六年、單子如楚。八年、陳侯殺于夏氏。<span class="zhu">靈公與孔寧儀行父飲酒于夏氏、公謂行父曰、徵舒似汝、對曰、亦似君、徵舒病之、公出、自其廏射而殺之。</span>九年、楚子入陳。<span class="zhu">楚莊王討夏徵舒、遂縣陳。 ○單子之言俱驗。</span></p>
<p class="translation">六年后，单子出使楚国。八年后，陈侯被夏氏杀害。九年后，楚王攻入陈国。</p>
<p class="kindle-cn-para-left">先敘事起、中分四段辨駁、引古徵今、句修字削。而分斷中、又復錯綜變化、讀之不覺其排對之迹。自是至文。</p>
</div>
</body>
</html>
