<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-豫讓論方孝孺</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uYXfE2U3qbQ9xHh796zYAT4">
<div class="chapter" id="chapter">
<h1>豫讓論</h1>
<hr/><h2>方孝孺</h2>
<p class="calibre5">士君子立身事主，既名知己，則當竭盡智謀，忠告善道，銷患於未形，保治於未然，俾身全而主安。生爲名臣，死爲上鬼，垂光百世，照耀簡策，斯爲美也。<span class="zhu">就正意泛論起。</span>苟遇知己，不能扶危於未亂之先，而乃捐軀殞命於既敗之後，釣名沽譽，眩世炫俗，由君子觀之，皆所不取也。<span class="zhu">暗貶豫讓一流人，作一篇之冒。</span></p>
<p class="translation">士君子立身侍奉君主，既然号称是遇到了知己，就应当竭尽智谋，忠诚地进言善道，在祸患未显露之时就消除它，在治理未发生问题之前就保持它，使自己身全而君主安全。活着是名臣，死后是上鬼，光辉流传百世，照耀于史册之上，这才是美好的。如果遇到知己，不能在未发生祸乱之前扶持危难，却在失败之后才捐躯殒命，这种沽名钓誉、迷惑世人炫耀习俗的做法，从君子的角度看，都是不可取的。</p>
<p class="calibre5">蓋嘗因而論之。豫讓臣事智伯，及趙襄子殺智伯，讓爲之報仇，<span class="zhu">趙襄子約韓、魏大敗智伯軍，遂殺之，盡滅智氏之族。智伯之臣豫讓，欲爲之報仇。</span>聲名烈烈，雖愚夫愚婦，莫不知其爲忠臣義士也。<span class="zhu">寬一筆。</span>嗚呼！讓之死固忠矣，惜乎處死之道有未忠者存焉。<span class="zhu">二句爲一篇綱領。</span>何也？觀其漆身吞炭，謂其友曰：「凡吾所爲者極難，將以愧天下後世之爲人臣而懷二心者也。」謂非忠可乎？<span class="zhu">初，豫讓入襄子宮中，欲刺襄子，被獲。襄子義而舍之。讓又漆身爲癩，吞炭爲啞，行乞於市。其友曰：「以子之才，臣事趙孟，必得近幸。子乃爲所欲爲，顧不易耶！」讓曰：「既已委質爲臣，而又求殺之，是二心也。凡吾所爲者，極難耳，然所以爲此者，將以愧天下後世之爲人臣懷二心者也。」○申「讓之死固忠」句。</span>及觀斬衣三躍，襄子責以不死於中行<span class="zhu">杭。</span>氏而獨死於智伯，讓應曰：「中行氏以眾人待我，我故以眾人報之。智伯以國士待我，我故以國士報之。」即此而論，讓有餘憾矣。<span class="zhu">襄子出，豫讓伏於橋下，獲之。襄子曰：「子不嘗仕范中行氏乎？智伯滅范中行氏，而子不爲報仇，反委質仕智伯。智伯已死，子獨何爲報仇之深也？」讓曰：「范中行氏以眾人遇臣，臣故眾人報之。智伯以國士遇臣，臣故國士報之。」襄子使兵環之。讓曰：「今日之事，臣固伏誅。然願請君之衣而擊之，雖死不恨。」襄子義之，持衣與讓。讓拔劍三躍，呼天擊之，遂伏劍死。○申「處死之道有未忠」句。</span>段規之事韓康，任章之事魏獻，未聞以國士待之也，而規也、章也，力勸其主從智伯之請，與之地以驕其志，而速其亡也。<span class="zhu">智伯請地於韓康子，康子欲弗與，段規曰：「不如與之。彼狃於得地，必請於他人，他人不與，必向之以兵，然則我得免於患，而待事之變矣。」康子乃與之。智伯悅，又求地於魏桓子，桓子以無故欲弗與，任章曰：「無故索地，諸大夫必懼。吾與之地，智伯必驕。彼驕而輕敵，此懼而相親，智氏之命，必不長矣。」桓子亦與之。○請規、章作陪客。</span>郄<span class="zhu">隙。</span>疵之事智伯，亦未嘗以國士待之也，而疵能察韓、魏之情以諫智伯，雖不用其言以至滅亡，而疵之智謀忠告，已無愧於心也。<span class="zhu">智伯帥韓、魏之兵，圍趙城而灌之。郄疵謂智伯曰：「夫從韓、魏而攻趙，趙亡，難必及韓、魏。韓、魏必反矣。」智伯不聽。襄子陰與韓、魏約，夜使人殺守堤之吏，而決水灌智伯軍，遂滅智氏。○又請郄疵作陪客。○兩段先就他人翻駁「國士」二字，而豫讓可見。</span>讓既自謂智伯待以國士矣，國士，濟國之士也。<span class="zhu">注一句，起下正論。</span>當伯請地無厭之日，縱慾荒暴之時，爲讓者，正宜陳力就列，諄諄然而告之曰：「諸侯大夫，各安分地，無相侵奪，古之制也。今無故而取地於人，人不與，而吾之忿心必生；與之，則吾之驕心以起。忿必爭，爭必敗；驕必傲，傲必亡。」諄切懇至，諫不從，再諫之；再諫不從，三諫之；三諫不從，移其伏劍之死，死於是日。伯雖頑冥不靈，感其至誠，庶幾復悟，和韓、魏，釋趙圍，保全智宗，守其祭祀。若然，則讓雖死猶生也，豈不勝於斬衣而死乎？<span class="zhu">一段代爲豫讓畫策，信手拈來，都成妙理。所謂「扶危於未亂之先」，而申國士之報者如此。</span>讓於此時，曾無一語開悟主心，視伯之危亡猶越人視秦人之肥瘠也。袖手旁觀，坐待成敗，國士之報曾若是乎？智伯既死，而乃不勝<span class="zhu">升。</span>血氣之悻悻，甘自附於刺客之流，何足道哉？何足道哉？<span class="zhu">安有既命爲國士，而旁觀其主縱慾荒暴，不救其亡者乎？如此辨駁，足令九泉心服。</span></p>
<p class="translation">我曾经因此议论过这件事。豫让作为臣子侍奉智伯，等到赵襄子杀了智伯，豫让就为智伯报仇，声名显赫，即使是愚夫愚妇，没有不知道他是忠臣义士的。唉！豫让之死固然是忠诚的，可惜他处死的方式有不够忠诚的地方存在。为什么呢？看他用漆涂身、吞炭变声，对他的朋友说：「我所做的这些事情极其艰难，将用来使天下后世那些做人臣而怀有二心的人感到羞愧。」说他不忠诚可以吗？等到看他斩衣三跃，襄子责备他不为中行氏而死却单单为智伯而死，豫让回答说：「中行氏把我当作普通人对待，我就以普通人的方式报答他。智伯把我当作国士对待，我就以国士的方式报答他。」就此而论，豫让有很大的遗憾了。段规侍奉韩康子，任章侍奉魏献子，没听说他们以国士对待这些人，但段规、任章却极力劝说他们的君主顺从智伯的请求，给他土地以助长他的骄傲之志，从而加速他的灭亡。郄疵侍奉智伯，也不曾被当作国士对待，但郄疵能够察觉韩、魏的情况来劝谏智伯，虽然智伯不采用他的话以至于灭亡，但郄疵的智谋忠告，已经对得起自己的良心了。豫让既然自称智伯把他当国士对待，国士，就是济世救国的人才啊。当智伯无休止地索要土地之时，纵欲荒唐暴虐之时，作为豫让，正应该陈述意见就职于列位，恳切地告诉他说：「诸侯大夫，各自安守自己的领地，不要相互侵夺，这是古代的制度。现在无故从别人那里夺取土地，别人不给，我们的愤怒之心必然产生；给了，那么我们的骄傲之心就会兴起。愤怒必然争斗，争斗必然失败；骄傲必然傲慢，傲慢必然灭亡。」恳切诚挚地劝谏，如果不听从，就再次劝谏；再次劝谏不听从，就第三次劝谏；第三次劝谏还不听从，那就把他后来伏剑而死的决心，用在那一天去死。智伯即使顽固冥顽不灵，感动于他的至诚，或许能够醒悟，与韩、魏和解，解除对赵国的围困，保全智氏宗族，守护他们的祭祀。如果是这样，那么豫让虽死犹生，岂不胜过斩衣而死吗？豫让在那个时候，竟然没有一句话来开导君主的心意，看待智伯的危亡就像越国人看待秦国人的胖瘦一样漠不关心。袖手旁观，坐等成败，国士的报答竟然是这样的吗？智伯已经死了，豫让却不能克制血气之愤怒，甘愿把自己归附于刺客之流，有什么值得称道的呢？有什么值得称道的呢？</p>
<p class="calibre5">雖然，以國士而論，豫讓固不足以當矣。<span class="zhu">轉開生面。</span>彼朝爲仇敵，暮爲君臣，靦<span class="zhu">天上聲。</span>然而自得者，又讓之罪人也。噫！<span class="zhu">靦，面目貌。○結處忽與豫讓，無限感慨。</span></p>
<p class="translation">虽然如此，以国士的标准来论，豫让本来就不足以担当这个称号。那些早上还是仇敌、晚上就成了君臣，厚颜无耻而自鸣得意的人，又是豫让的罪人啊。唉！</p>
<p class="kindle-cn-para-left">此論責豫讓不能扶危於智氏未亂之先，而徒欲伏劍於智氏既敗之後，獨闢見解，從來未經人道破。通篇主意，只在「讓之死固忠矣」二句上。先揚後抑，深得<span class="shu-ming">春秋</span>褒貶之法。</p>
</div>
</body>
</html>