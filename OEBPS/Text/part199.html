<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>方山子傳蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body class="calibre" id="ut82MtdtAujclzIfgCBBMA9">
<div class="chapter" id="chapter">
<h1 class="juan">蘇軾</h1>
<h2 class="title">方山子傳</h2>
<hr/>
<p class="calibre5">方山子，光、黃間隱人也<span class="zhu">一句伏案。</span>。少時慕朱家、郭解<span class="zhu">俱漢時遊俠。</span>為人，閭里之俠皆宗之<span class="zhu">好俠是一篇之綱。</span>。稍壯，折節讀書，欲以此馳騁當世<span class="zhu">仍是俠。</span>，然終不遇<span class="zhu">總是豪俠氣概，伏下使酒好劍輕財一段。</span>。晚乃遁於光、黃間，曰岐亭<span class="zhu">伏岐亭相見。</span>。庵居蔬食，不與世相聞。棄車馬，毀冠服，徒步往來山中，人莫識也<span class="zhu">伏山中人。</span>。見其所著帽，方聳而高，曰：「此豈古方山冠之遺像乎！」因謂之方山子<span class="zhu">《後漢書》:「方山冠似進賢冠，以五采縠為之。」○方山子，是想像得名。</span>。</p>
<p class="calibre5">餘謫居於黃<span class="zhu">謫黃州監稅。</span>，過岐亭，適見焉。曰：「嗚呼！此吾故人陳慥季常也<span class="zhu">姓、名、字，並點出。</span>，何為而在此<span class="zhu">驚怪之詞。</span>? 」方山子亦矍<span class="zhu">覺。</span>然問餘所以至此者<span class="zhu">緊接妙，真似一時適見光景。</span>。餘告之故<span class="zhu">告以謫居之故。</span>。俯而不答，仰而笑<span class="zhu">逼真隱士行徑。</span>，呼餘宿其家，環堵蕭然，而妻子奴婢皆有自得之意<span class="zhu">描寫隱居之樂，刻畫入情。</span>。餘既聳然異之<span class="zhu">一頓，便作波瀾。</span>。獨念方山子少時，使酒好劍，用財如糞土<span class="zhu">追敘其俠。</span>。前十九年，餘在岐山，見方山子從兩騎，挾二矢，遊西山，鵲起於前，使騎逐而射之，不獲。方山子怒馬獨出，一發得之<span class="zhu">遊俠之態如畫。</span>。因與餘馬上論用兵及古今成敗，自謂一時豪士<span class="zhu">得此一轉，更見悲壯。</span>。今幾日耳，精悍之色，猶見於眉間，而豈山中之人哉<span class="zhu">應前山中之人喚起有得意。</span>？</p>
<p class="calibre5">然方山子世有勳閥<span class="zhu">伐。</span>，當得官，使從事於其間，今已顯聞<span class="zhu">一跌。</span>。而其家在洛陽，園宅壯麗，與公侯等。河北有田，歲得帛千匹，亦足以富樂<span class="zhu">二跌。</span>。皆棄不取，獨來窮山中，此豈無得而然哉<span class="zhu">掉轉自得意句。有聲響。</span>？</p>
<p class="calibre5">餘聞光、黃間多異人，往往佯狂垢汙，不可得而見，方山子儻見之歟<span class="zhu">作不凡語，餘波宕漾。</span>？</p>
<p class="kindle-cn-para-left">前幅自其少而壯、而晚，一一順敘出來。中間獨念方山子一轉，由後追前，寫得十分豪縱，並不見與前重複，筆墨高絕。末言舍富貴而甘隱遁，為有得而然，乃可稱為真隱人。</p>
</div>
</body>
</html>