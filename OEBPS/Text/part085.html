<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-酷吏列傳序史記</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uQP446Wsewn4ovjnpb4FRE3">
<div class="chapter" id="chapter">
<h1>酷吏列傳序</h1>
<hr/><h2>史記</h2>
<p class="calibre5">
孔子曰、道之以政、齊之以刑、民免而無恥、道之以德、齊之以禮、有恥且格。<span class="zhu">引孔子之言。</span>老氏稱上德不德、是以有德、下德不失德、是以無德、法令滋章、盜賊多有。<span class="zhu">不德、不有其德也。不失德、其德可見也。滋、益。章、明也。 ○引老子之言。</span>太史公曰、信哉是言也。<span class="zhu">總斷一句。引孔子老子、是立言主意、以見酷吏之不可崇尚也。</span>法令者、治之具、而非制治清濁之源也。<span class="zhu">立論醒徹。</span>昔天下之網嘗密矣、<span class="zhu">謂秦法。</span>然姦僞萌起、其極也、上下相遁、至於不振。<span class="zhu">相遁、謂借法爲奸、而無情實、故至于不振。</span>當是之時、吏治若救火揚沸、<span class="zhu">費、 ○言本弊不除、則其末難止。</span>非武健嚴酷、惡能勝<span class="zhu">升、</span>其任而愉<span class="zhu">同偷、</span>快乎。<span class="zhu">此時非酷吏救止、安能偷少頃之快、言勢不得不然、非與酷吏也。</span>言道德者、溺其職矣。<span class="zhu">溺、謂沉溺不舉也。 ○此言酷吏所由始。</span>故曰、聽訟吾猶人也、必也使無訟乎。<span class="zhu">無藉于嚴酷。 ○又引孔子之言。</span>下士聞道大笑之。<span class="zhu">何知有道德。 ○又引老子之言。</span>非虛言也。<span class="zhu">又總斷一句、應前。</span>漢興、<span class="zhu">漢之初。</span>破觚而爲圜、<span class="zhu">觚、八棱有隅者。破觚爲圜、謂除去嚴法。</span>斲雕而爲朴、<span class="zhu">斲、削也。雕、刻鏤。斲雕爲朴、謂使反質素。</span>網漏於吞舟之魚、<span class="zhu">網極其疎、應上網密。</span>而吏治烝烝、不至於姦、黎民艾<span class="zhu">同乂、</span>安。<span class="zhu">烝烝、盛也。艾、治也。 ○一段慨想高文之治。</span>由是觀之、在彼不在此。<span class="zhu">彼、指道德。此、指嚴酷。 ○一束用全力。</span>
</p>
<p class="translation">孔子说：用政令引导，用刑罚整齐，百姓虽能免罪却无廉耻之心，用道德引导，用礼教整齐，百姓有廉耻之心而且归于正道。老子说：上德不显示其德，因此有真德，下德不失去其德的形迹，因此无真德，法令越繁多明确，盗贼就越多。太史公说：这话确实可信啊。法令，是治理的工具，而不是制造治理清明污浊的根源。从前天下的法网曾经严密，然而奸诈虚伪萌发，到了极点，上下互相逃避，以至于不能振作。在这个时候，官吏治理如同救火扬沸，不是威武强健严酷，怎能胜任而且暂时痛快呢？谈论道德的人，就荒废了他的职责。所以说，听审诉讼我与别人一样，一定要做到没有诉讼才好。下等之士听到大道会大笑。这不是虚言。汉朝兴起，除去严苛变为圆通，削除雕琢返回质朴，法网宽疏到能漏掉吞舟的大鱼，而官吏政治兴盛，不至于奸邪，百姓安定。从这里看来，治理在道德而不在严酷。</p>
<p class="kindle-cn-para-left">意只是當任德而不當任刑、兩引孔老之言便見。又以秦法苛刻、漢始寬仁、兩兩相較、明示去取。歎昔日漢德之盛、則今日漢德之衰、隱然自見于言外。語不多而意深厚也。
</p>
</div>
</body>
</html>