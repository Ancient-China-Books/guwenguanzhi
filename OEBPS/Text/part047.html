<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-申胥諫許越成國語・吳語</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uGKumB9QHgXoQUjKWJbo2K8">
<div class="chapter" id="chapter">
<h1>申胥諫許越成</h1>
<hr/><h2>國語・吳語</h2>
<p class="calibre5">
吳王夫差乃告諸大夫曰、孤將有大志于齊、<span class="zhu">欲伐齊。</span>吾將許越成、而無拂吾慮。<span class="zhu">已先拒諫。</span>若越旣改、吾又何求、若其不改、反行、吾振旅焉。<span class="zhu">改、謂誠心改事吳也。反行、伐齊而反也。振旅、加兵也。 ○全不以越爲意。</span>申胥諫曰、不可許也。<span class="zhu">斷一句。</span>夫越非實忠心好吳也、<span class="zhu">旣非愛吳。</span>又非懾畏吾甲兵之彊也。<span class="zhu">亦非懼吳。</span>大夫種勇而善謀、將還<span class="zhu">旋、</span>玩吳國於股掌之上、以得其志。<span class="zhu">還玩、轉弄也。 ○直破其奸。</span>夫固知君王之蓋威以好勝也、<span class="zhu">蓋、猶尚也。病根被人看破。</span>故婉約其辭、以從<span class="zhu">同縱、</span>逸王志、<span class="zhu">婉約、卑遜也。縱逸、卽上篇廣侈之意。</span>使淫樂于諸夏之國、以自傷也。<span class="zhu">自傷、猶言自害。</span>使吾甲兵鈍弊、民人離落、而日以憔悴、<span class="zhu">此言自傷之實。 ○兩使字、是還玩吳國作用。</span>然後安受吾燼。<span class="zhu">燼、餘也。安受吳國未滅之餘、所謂得其志也。 ○句句與種言暗合、英雄所見略同。 ○以上論大夫種。</span>夫越王好信以愛民、<span class="zhu">不好勝、而好信、不尚威、而愛民。</span>四方歸之、<span class="zhu">得人心。</span>年穀時熟、<span class="zhu">得天意。</span>日長<span class="zhu">掌、</span>炎炎、<span class="zhu">炎炎、進貌。 ○論越王。</span>及吾猶可以戰也、<span class="zhu">及字、承上日以憔悴、日長炎炎兩句來、言過此吳日益衰、越日益盛、吾雖欲戰無及已。是危急語。</span>爲虺<span class="zhu">毀、</span>弗摧、爲蛇將若何。<span class="zhu">虺、小蛇也。摧、滅也。 ○一喻尤入情。</span>吳王曰、大夫奚隆於越、越曾<span class="zhu">層、</span>足以爲大虞乎。<span class="zhu">隆、尊也。虞、慮也。 ○侈心頓起。</span>若無越、則吾何以春秋曜吾軍士。<span class="zhu">存越則時可加兵、以張吾軍勢。 ○寫蓋威好勝如畫。</span>乃許之成。將盟、越王又使諸稽郢辭曰、<span class="zhu">旣使諸稽郢請盟、又使諸稽郢辭盟、真是還玩吳國于股掌之上。</span>以盟爲有益乎、前盟口血未乾、<span class="zhu">干、</span>足以結信矣。以盟爲無益乎、君王舍甲兵之威以臨使之、而胡重于鬼神而自輕也。<span class="zhu">不復如前之乞哀態矣、還玩吳國已極。</span>吳王乃許之。荒成不盟。<span class="zhu">荒、空也。總是不以越爲意。</span>
</p>
<p class="translation">吴王夫差于是告诉各位大夫说：「我将要对齐国有大的志向，我将允许越国求和，不要违背我的考虑。如果越国既然已经改过，我又有什么可求的呢？如果它不改，等我伐齐回来，再整军征讨它。」申胥劝谏说：「不可以答应。越国不是真心诚意地友好吴国，也不是畏惧我们军队的强大。大夫文种勇敢而善于谋划，将要玩弄吴国于股掌之上，以达到他的目的。他知道君王您崇尚威势喜好取胜，所以婉转谦卑地措辞，以放纵君王的心志，使您沉溺于诸夏各国的享乐，以此来自我伤害。使我们的军队兵器钝弊，人民离散凋零，而日渐憔悴，然后安然接收我们的残余。越王勾践讲信用而爱护百姓，四方都归附他，年景丰收时节顺利，正日益兴盛。趁现在我们还可以与他作战，如果小蛇不打死，长成大蛇该怎么办呢？」吴王说：「大夫为什么这样看重越国？越国难道值得成为大患吗？如果没有越国，我凭什么在春秋两季炫耀我的军队呢？」于是答应了越国的求和。将要盟誓时，越王又派诸稽郢推辞说：「如果认为盟誓有益，前次盟誓口中的血还没有干，足以结成信约了。如果认为盟誓无益，君王舍弃兵威来对待使者，为什么要看重鬼神而轻视自己呢？」吴王于是答应了。只求和不盟誓。
</p>
<p class="kindle-cn-para-left">夫差廣侈已極、只越曾足爲大虞一語、雖有百諫諍、亦莫之入矣。胥、種謀國之智、若出一轍。而吳由以亡、越由以霸、用與不用異耳。
</p>
</div>
</body>
</html>