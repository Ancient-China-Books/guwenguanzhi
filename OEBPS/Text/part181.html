<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-刑賞忠厚之至論蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uk2M3zabmuyJIxr6YFFY8DD">
<div class="chapter" id="chapter">
<h1>刑賞忠厚之至論</h1>
<hr/><h2>蘇軾</h2>
<p class="calibre5">堯舜禹湯文武成康之際、何其愛民之深、憂民之切、而待天下以君子長者之道也。<span class="zhu">正是忠厚處、一篇主意、在此一句。 ○總冒以詠歎起、另是一種起法。</span>有一善、從而賞之、又從而詠歌嗟歎之、所以樂其始而勉其終。有一不善、從而罰之、又從而哀矜懲創之、所以棄其舊而開其新。<span class="zhu">一意翻作兩層。</span>故其吁俞之聲、歡休慘戚、見於虞夏商周之書。<span class="zhu">吁、歎其不然之辭。俞，應許之辭也。 ○應上堯舜禹湯文武成康、此言盛時之忠厚。</span>成康旣沒、穆王立而周道始衰。然猶命其臣呂侯、而告之以祥刑。<span class="zhu">呂刑、告爾祥刑。刑、凶器。而謂之祥者、刑期無刑、民協于中、其祥莫大焉。</span>其言憂而不傷、威而不怒、慈愛而能斷、惻然有哀憐無辜之心、故孔子猶有取焉。<span class="zhu">此言至衰世而忠厚猶存。</span></p>
<p class="translation">尧舜禹汤文武成康之际，多么深爱百姓，多么深切忧虑百姓，而用君子长者的方式对待天下。有一件善事，加以奖赏，又为此咏歌嗟叹，以此欣喜他的开始而勉励他坚持到底。有一件不善的事，加以惩罚，又为此哀怜惩戒，以此让他抛弃旧恶而开创新生。所以他们叹息应允的声音，欢乐惨痛，见于虞夏商周的典籍。成康去世后，穆王即位而周道开始衰落。但还是命令他的臣子吕侯，而告诉他祥刑。那言辞忧虑而不伤感，威严而不愤怒，慈爱而能决断，恻然有哀怜无辜的心，所以孔子还是有所采纳。</p>
<p class="calibre5">傳曰、賞疑從與、所以廣恩也。罰疑從去、所以慎刑也。<span class="zhu">當賞而疑、則甯與之。當罰而疑、則甯不致罰。 ○就疑處見出忠厚來、篇中不出此意。</span>當堯之時、臯陶爲士。將殺人、臯陶曰殺之三、堯曰宥之三。故天下畏臯陶執法之堅、而樂堯用刑之寬。<span class="zhu">臯陶曰二句、諸主文不知其出處、及入謝、歐陽公問其出處、東坡笑曰、想當然耳。數公大笑。</span>四岳曰、鯀可用、堯曰、不可、鯀方命圮<span class="zhu">痞、</span>族、旣而曰試之。<span class="zhu">四岳、官名。一人而總四岳諸侯之事也。方命、逆命而不行也。圮族、猶言敗類也。</span>何堯之不聽臯陶之殺人、而從四岳之用鯀也。然則聖人之意、蓋亦可見矣。<span class="zhu">獨舉堯以爲舜禹湯文武之例、刑賞忠厚、意便躍然。</span>書曰、罪疑惟輕、功疑惟重。與其殺不辜、甯失不經。<span class="zhu">罪可疑者、則從輕以罰之。功可疑者、則從重以賞之。法可以殺可以無殺者、與其殺之、而害彼之生。甯姑生之、而自受失刑之責。</span>嗚呼盡之矣。<span class="zhu">引經頓住。下乃暢發題㫖、得意疾書、如長江大河、一瀉千里。</span>可以賞、可以無賞、賞之過乎仁。可以罰、可以無罰、罰之過乎義。過乎仁、不失爲君子。過乎義、則流而入於忍人。故仁可過也、義不可過也。<span class="zhu">至理快論。</span></p>
<p class="translation">传说，奖赏有疑问就给予，是为了广施恩德。惩罚有疑问就免除，是为了慎用刑罚。尧的时候，皋陶担任司法官。将要杀人，皋陶说杀他三次，尧说宽恕他三次。所以天下畏惧皋陶执法的坚定，而欢喜尧用刑的宽厚。四岳说，鲧可以任用，尧说，不可以，鲧违背命令败坏族类，不久说试用他。为什么尧不听皋陶杀人，而听从四岳任用鲧呢。那么圣人的心意，大概也可以看出来了。书经说，罪行可疑就从轻，功劳可疑就从重。与其杀无辜，宁可失于不合常法。唉，说尽了。可以奖赏也可以不奖赏，奖赏就是过于仁爱。可以惩罚也可以不惩罚，惩罚就是过于严厉。过于仁爱，不失为君子。过于严厉，就会流入残忍。所以仁爱可以过度，严厉不可以过度。</p>
<p class="calibre5">古者賞不以爵祿、刑不以刀鋸。<span class="zhu">又振起。</span>賞之以爵祿、是賞之道行於爵祿之所加、而不行於爵祿之所不加也。刑以刀鋸、是刑之威施於刀鋸之所及、而不施於刀鋸之所不及也。<span class="zhu">又將刑賞振宕一番、下便一轉而入、快利無前。</span>先王知天下之善不勝<span class="zhu">升、</span>賞、而爵祿不足以勸也、知天下之惡不勝刑、而刀鋸不足以裁也。是故疑則舉而歸之於仁、<span class="zhu">到底不脫疑字。</span>以君子長者之道待天下、使天下相率而歸於君子長者之道、<span class="zhu">應前。</span>故曰、忠厚之至也。<span class="zhu">一句點出。文氣已完。下作餘波。</span></p>
<p class="translation">古代奖赏不用爵位俸禄，惩罚不用刀锯。用爵位俸禄奖赏，那么奖赏之道只施行于爵位俸禄所能加的人，而不施行于爵位俸禄所不能加的人。用刀锯惩罚，那么刑罚的威力只施加于刀锯所能及的人，而不施加于刀锯所不能及的人。先王知道天下的善行奖赏不尽，而爵位俸禄不足以劝勉，知道天下的恶行惩罚不尽，而刀锯不足以制裁。因此有疑问就举而归于仁爱，用君子长者的方式对待天下，使天下互相率领而归于君子长者之道，所以说，忠厚到了极点。</p>
<p class="calibre5">詩曰、君子如祉、<span class="zhu">恥、</span>亂庶遄已。君子如怒、亂庶遄沮。<span class="zhu">祉、喜也。遄、速也。</span>夫君子之已亂、豈有異術哉。制其喜怒、而無失乎仁而已矣。春秋之義、立法貴嚴、而責人貴寬、因其褒貶之義以制賞罰、亦忠厚之至也。<span class="zhu">引詩、引春秋、亦見同歸于忠厚、深著夫子作春秋之意、有得于堯舜禹湯文武成康之心。</span></p>
<p class="translation">诗经说，君子欢喜，祸乱就快停止。君子发怒，祸乱就快消除。君子平定祸乱，哪有什么特殊的方法呢。控制他的喜怒，而不失仁爱罢了。春秋的义理，立法贵在严格，而责备人贵在宽容，根据它褒贬的义理来制定赏罚，也是忠厚到了极点。</p>
<p class="kindle-cn-para-left">此長公應試文也。只就本㫖、從疑上全寫其忠厚之至。每段述事、而斷以婉言警語。天才燦然、自不可及。</p>
</div>
</body>
</html>