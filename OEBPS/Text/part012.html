<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-宮之奇諫假道左傳・僖公五年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="E9OE0-32d3d1ac1f0840919359b481161d7773">
<div class="chapter" id="chapter">
<h1>宮之奇諫假道</h1>
<hr/><h2>左傳・僖公五年</h2>
<p class="calibre5">
	晉侯<span class="zhu">獻公。</span>復<span class="zhu">扶又切。</span>假道於虞以伐虢。<span class="zhu">二年，虞師、晉師伐虢，滅下陽。至是又假道以伐虢。○下一復字便伏下一甚可再意。</span>宮之奇<span class="zhu">虞賢大夫。</span>諫曰：「虢，虞之表也；<span class="zhu">表，外護也。言虢爲虞之外護。</span>虢亡，虞必從之。<span class="zhu">虞失外護，則必與之俱滅。○事急故陡作險語。通篇著眼在此。</span>晉不可啟，寇不可翫，<span class="zhu">玩。</span>一之爲甚，其可再乎？<span class="zhu">翫，狎也。在昔爲晉，在今爲寇。在昔爲啟，在今爲翫。晉不可啓，故一爲甚；寇不可翫，故不可再也。</span>諺所謂『輔車<span class="zhu">昌遮切。</span>相依，脣亡齒寒』者，其虞、虢之謂也。」<span class="zhu">輔，頰輔。車，牙車。言虞如牙車，如齒在裹；虢如頰輔，如脣在表。虢存，則輔車相依；虢滅，則脣亡齒寒。○此言滅虢正所以自滅。應虢亡虞必從之句。</span>
</p>
<p class="translation">晋侯献公又一次向虞国借道去攻打虢国。宫之奇劝谏说：「虢国是虞国的屏障；虢国灭亡了，虞国必然跟着灭亡。晋国不可以开启先例，敌寇不可以轻视，一次已经过分了，怎么可以再来第二次呢？俗话说『辅车相依，唇亡齿寒』，说的就是虞国和虢国的关系啊。」</p>
<p class="calibre5">
	公曰：「晉，吾宗也，豈害我哉？」<span class="zhu">晉，虞，皆姬姓，故曰吾宗。</span>對曰：「大<span class="zhu">泰。</span>伯、虞仲，大王之昭也；<span class="zhu">虞仲，卽仲雍。二人皆太王之子、王季之兄也。太王于周爲穆，穆生昭，故太王之子爲昭。</span>大伯不從，是以不嗣。<span class="zhu">太伯不從太王翦商，與虞仲俱遜國而奔吳，是以不嗣于周。而虞仲支子，別封西吳，是爲虞之始祖。○此段只說虞固出于太王。</span>虢仲、虢叔，王季之穆也；<span class="zhu">二人皆王季之子、文王之弟也。王季于周爲昭，昭生穆，故王季之子爲穆。仲封東虢，爲鄭所滅。叔封西虢，爲今虢公始祖。</span>爲文王卿士，勳在王室，藏於盟府。<span class="zhu">王功曰勳。盟府，司盟之官。二人皆有功于王室，文王與爲盟誓之書而藏于盟府。○此段乃說虢更親于虞仲。</span>將虢是滅，何愛於虞？<span class="zhu">虢比虞于晉，又近一世。晉旣滅虢，何愛于虞，而反不滅乎？○破「晉吾宗」句。</span>且<span class="zhu">進一層說。</span>虞能親於桓、莊乎？其愛之也，<span class="zhu">桓叔，始封于曲沃，莊伯其子也。獻公乃桓叔曾孫、莊伯之孫。言晉虞不過同宗，而桓、莊之族爲獻公同祖兄弟，實至親也。○倒句妙。若順寫，則將云「且晉愛虞能過于桓莊乎？」</span>桓、莊之族何罪？而以爲戮，不唯偪乎？<span class="zhu">偪，貴近也。桓叔、莊伯之族無罪，而獻公盡殺之，是惡其族大勢偪也。</span>親以寵偪，猶尚害之，況以國乎？」<span class="zhu">至親而以寵勢相偪，猶尚殺害之，況虞有一國之利，獻公肯相容乎？○破「豈害我」句。</span>
</p>
<p class="translation">虞公说：「晋国是我的同宗，怎么会害我呢？」宫之奇回答说：「太伯、虞仲是太王的昭辈；太伯不顺从太王，所以没有继承王位。虢仲、虢叔是王季的穆辈；他们做文王的卿士，功勋在王室，记录保存在盟府中。晋国连虢国都要灭掉，还会爱惜虞国吗？况且虞国能比桓叔、庄伯更亲近吗？晋献公爱虞国，桓叔、庄伯的族人有什么罪过？却被杀戮，不就是因为势力逼近吗？至亲因为宠幸势力相逼，尚且要害死他们，何况虞国拥有一国之利呢？」</p>
<p class="calibre5">
	公曰：「吾享祀豐絜，神必據我。」<span class="zhu">據，猶依也。言虞有神祐，晉雖欲害而不能。○寫癡人如畫。</span>對曰：「臣聞之，鬼神非人實親，惟德是依。<span class="zhu">鬼神非實親近乎人，惟有德者乃依據之。</span>故<span class="shu-ming">周書</span>曰：『皇天無親，惟德是輔。』<span class="zhu"><span class="shu-ming">蔡仲之命</span>篇辭。○「德」字引<span class="shu-ming">書</span>一。</span>又曰：『黍稷非馨，明德惟馨。』<span class="zhu"><span class="shu-ming">君陳</span>篇辭。○「德」字引<span class="shu-ming">書</span>二。</span>又曰：『民不易物，惟德繄物。』<span class="zhu"><span class="shu-ming">旅獒</span>篇辭。言祭者不改易其物，而神唯享有德者之物。繄，語助也。○「德」字引<span class="shu-ming">書</span>三。</span>如是，<span class="zhu">總三<span class="shu-ming">書</span>。</span>則非德，民不和，神不享矣。<span class="zhu">民爲神之主，神享要從民和看出。故帶說此句。</span>神所馮<span class="zhu">憑。</span>依，將在德矣。<span class="zhu">冷語。妙。</span>若晉取虞，而明德以薦馨香，神其吐之乎？」<span class="zhu">吐，不食其所祭也。言虞國社稷山川之神，亦享晉明德之祀，所謂「非人實親，惟德是依」也。○破「享祀豐潔，神必據我」二句。</span>
</p>
<p class="translation">虞公说：「我祭祀丰盛洁净，神明必定保佑我。」宫之奇回答说：「我听说，鬼神并不真正亲近人，只依附有德行的人。所以《周书》说：『皇天没有偏私，只辅助有德的人。』又说：『黍稷不是香的，明德才是香的。』又说：『民众不改变祭品，只有德行才是祭品。』这样看来，没有德行，民众不和睦，神明就不享用祭品了。神明所依附的，将在于德行啊。如果晋国夺取虞国，而以明德来奉献馨香，神明会拒绝吗？」</p>
<p class="calibre5">
	弗聽，許晉使。<span class="zhu">去聲。</span>宮之奇以其族行，<span class="zhu">恐懼晉禍，契其妻子以奔曹。</span>曰：「虞不臘矣。在此行也，<span class="zhu">臘，歲終合祭諸神之名。言虞不能及歲終臘祭，卽在吾族旣行而遂滅也。○「臘」字根上「享祀」來。</span>晉不更舉矣。」<span class="zhu">卽以滅虢之兵滅虞，不再舉兵也。○說虢亡虞必從之，何等斬截。</span>
</p>
<p class="translation">虞公不听劝告，答应了晋国使者。宫之奇带着他的族人离开，说：「虞国不能过腊祭了。就在这次出兵中，晋国不用再次出兵了。」</p>
<p class="calibre5">
	冬，晉滅虢。師還，館於虞，遂襲虞，滅之。執虞公。
</p>
<p class="translation">冬天，晋国灭掉了虢国。军队回来时，在虞国住宿，于是袭击虞国，灭掉了它。抓获了虞公。</p>
<p class="kindle-cn-para-left">
	宮之奇三番諫諍，前段論勢，中段論情，後段論理，層次井井，激昂盡致。奈君聽不聰，終尋覆轍。讀竟爲之掩卷三歎。
</p>
</div>
</body>
</html>