<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-黃州快哉亭記蘇轍</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="u8AKj5qKKUvjE28lbTvNo64">
<div class="chapter" id="chapter">
<h1 class="juan">黃州快哉亭記</h1>
<h2 class="title">蘇轍</h2>
<hr/>
<p class="calibre5">江出西陵，<span class="zhu">西陵，即黃州地。</span>始得平地，其流奔放肆大；南合湘、沅，<span class="zhu">原。</span>北合漢沔，<span class="zhu">勉。○湘、沅，二水名。漢水出為漾，東南流為沔，至漢中東行為漢沔。</span>其勢益張；至於赤壁之下，波流浸灌，與海相若。<span class="zhu">以亭覽觀江流，故從江敘起。</span>清河張君夢得謫居齊安，<span class="zhu">齊安，即黃州。</span>即其廬之西南為亭，以覽觀江流之勝，<span class="zhu">點亭字。</span>而余兄子瞻名之曰「快哉」。<span class="zhu">倒出快哉。</span></p>
<p class="calibre5">蓋亭之所見，南北百里，東西一舍，濤瀾洶湧，風雲開闔；晝則舟楫出沒於其前，夜則魚龍悲嘯於其下；變化倏<span class="zhu">叔。</span>忽，動心駭目，不可久視。今乃得玩之几席之上，舉目而足。西望武昌諸山，岡陵起伏，草木行<span class="zhu">杭。</span>列，煙消日出，漁夫、樵父之舍，皆可指數，<span class="zhu">上聲。</span>此其所以為「快哉」者也。<span class="zhu">一段寫當日所見以為快。</span>至於長洲之濱，故城之墟，曹孟德、孫仲謀之所睥<span class="zhu">譬。</span>睨，<span class="zhu">詣。</span>周瑜、陸遜之所馳騖，其流風遺跡，亦足以稱快世俗。<span class="zhu">曹操，字孟德。孫權，字仲謀。睥睨，衺視貌。周瑜，權將，嘗破曹操赤壁下。陸遜，亦權將，嘗破曹休，振旅過武昌，權以御蓋覆遜。出入直騁曰馳，亂馳曰騖。○一段弔往古之事以為快。</span></p>
<p class="calibre5">昔楚襄王從宋玉、景差<span class="zhu">磋。</span>於蘭臺之宮，有風颯<span class="zhu">糝入聲。</span>然至者，王披襟當之，曰：「快哉此風！寡人所與庶人共者耶？」宋玉曰：「此獨大王之雄風耳，庶人安得共之！」玉之言蓋有諷焉。夫風無雄雌之異，而人有遇不遇之變。楚王之所以為樂，與庶人之所以為憂，此則人之變也，而風何與焉？<span class="zhu">因「快哉」二字，發此一段論端，尋說到張夢得身上，若斷若續，無限煙波。</span>士生於世，使其中不自得，將何往而非病？使其中坦然，不以物傷性，將何適而非快？<span class="zhu">「快」字從其中看出，才起得張君謫居之快來。</span>今張君不以謫為患，收會<span class="zhu">膾。</span>稽<span class="zhu">計。</span>之餘，<span class="zhu">會計，指簿書錢穀言。</span>而自放山水之間，此其中宜有以過人者。<span class="zhu">與上兩「其中」應。</span>將蓬戶甕牖，無所不快，<span class="zhu">蓬戶，編蓬為戶也。甕牖，以破甕口為牖也。○翻跌。</span>而況乎濯長江之清流，挹西山之白雲，窮耳目之勝以自適也哉！<span class="zhu">緊收，正寫快哉。何等酣暢。</span>不然，連山絕壑，長林古木，振之以清風，照之以明月，此皆騷人思士之所以悲傷憔悴而不能勝<span class="zhu">升。</span>者，烏睹其為快也！<span class="zhu">反結，更有餘味。</span></p>
<p class="kindle-cn-para-left">前幅握定「快哉」二字洗發，後幅俱從謫居中生意，文勢汪洋，筆力雄壯，讀之令人心胸曠達，寵辱都忘。</p>
</div>
</body>
</html>
