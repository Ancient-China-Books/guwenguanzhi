<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-光武帝臨淄勞耿弇</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uLrjq9CjY76p4vl7xGuNVy8">
<div class="chapter" id="chapter">
<h1>光武帝臨淄勞耿弇</h1>
<hr/><h2>東漢文</h2>
<p class="calibre5">
車駕至臨淄、自勞軍、羣臣大會。<span class="zhu">是時張步屯祝阿、弇擊拔之、進攻臨淄、又拔之。</span>帝謂弇<span class="zhu">甘、</span>曰、昔韓信破歷下以開基、今將軍攻祝阿以發迹、此皆齊之西界、功足相方。<span class="zhu">齊田廣屯歷下、今歷城縣。祝阿故城在長清縣、俱屬濟南府。 ○天然脗合。</span>而韓信襲擊已降、將軍獨拔勍敵、其功乃難於信也。<span class="zhu">田橫立兄子廣爲齊王、而橫相之。漢王使酈食其說下齊王廣、及其相國橫、橫以爲然、解其歷下軍、韓信用蒯徹計襲破之。 ○特爲表章。</span>又田橫烹酈生、及田橫降、高帝詔衛尉不聽爲仇、<span class="zhu">田橫以酈生賣己烹之、衛尉、酈生弟商也、高帝詔之曰、齊王田橫卽至、人馬從者敢動搖者、致族夷。</span>張步前亦殺伏隆、若步來歸命、吾當詔大司徒釋其怨、<span class="zhu">帝使伏隆拜步爲東海太守、劉永亦遷使立步爲齊王。步欲留隆、隆不聽、求得反命、步遂殺之。大司徒、伏隆父湛也。</span>又事尤相類也。<span class="zhu">其功乃難于信也下、可直接將軍前在南陽建此大策句矣、偏又橫插入此一段、妙絕。</span>將軍前在南陽、建此大策、常以爲落落難合、有志者事竟成也。<span class="zhu">先是弇從帝幸舂陵、自請北收上谷兵、定彭寵于漁陽、取張豐于涿郡、還收富平獲索、東攻張步、以平齊地、帝壯其意、許之。落落難合、謂疏闊而不易副也。 ○天下無難成之事、特患人之無志耳。有志竟成一語、大堪砥礪英雄。</span>
</p>
<p class="kindle-cn-para-left">前一段、表弇之功。末一段、佳弇之志。中間將自己處張步、與高帝處田橫、比方一番、以動步歸誠之意。英主作用、全在此數語。
</p>
</div>
</body>
</html>