<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-留侯論蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uQtu86JpVCG73qPsk5noEOF">
<div class="chapter" id="chapter">
<h1>留侯論</h1>
<hr/><h2>蘇軾</h2>
<p class="calibre5">古之所謂豪傑之士、必有過人之節。<span class="zhu">伏能忍。</span>人情有所不能忍者、匹夫見辱、拔劍而起、挺身而鬬、此不足爲勇也。<span class="zhu">不能忍者。</span>天下有大勇者、卒<span class="zhu">猝、</span>然臨之而不驚、無故加之而不怒。此其所挾持者甚大、而其志甚遠也。<span class="zhu">能忍者。 ○能忍不能忍、是一篇主意。</span></p>
<p class="calibre5">夫子房受書於圯<span class="zhu">夷、</span>上之老人也、其事甚怪。<span class="zhu">楚人謂橋爲圯。史記、張良嘗遊下邳、圯上有一老父、衣褐至良所、直墮其履圯下、顧謂良曰、孺子下取履。良愕然、欲毆之。爲其老、彊忍下取履。父曰、履我、良業爲取履、因長跪履之。父以足受、笑而去。去里所、復還曰、孺子可教矣。約後五日、平明、會圯上。怒良後至者再。最後出一篇書曰、讀此則爲王者師矣。後十年興、十三年、孺子見我濟北穀城山下、黃石卽我矣。遂去、不復見。 ○入事。</span>然亦安知其非秦之世、有隱君子者、出而試之。觀其所以微見其意者、皆聖賢相與警戒之義。而世不察、以爲鬼物、亦已過矣。<span class="zhu">看老人事、非渺茫鬼怪、特作翻案、妙。</span>且其意不在書。<span class="zhu">深入一層發議、此句乃一篇之頭也。</span>當韓之亡、秦之方盛也、以刀鋸鼎鑊待天下之士、其平居無罪夷滅者、不可勝<span class="zhu">升、</span>數。<span class="zhu">上聲、</span>雖有賁<span class="zhu">孟賁。</span>育，<span class="zhu">夏育。</span>無所獲施。夫持法太急者、其鋒不可犯、而其勢未可乘。<span class="zhu">有大勇者、當此時自能忍之。</span>子房不忍忿忿之心、以匹夫之力、而逞於一擊之閒。當此之時、子房之不死者、其閒不能容髮、蓋亦危矣。<span class="zhu">良、韓人、其先五世相韓。秦滅韓、良欲爲韓報仇。求得力士、爲鐵椎重百二十斤、狙擊秦始皇博浪沙中、誤中副車、秦始皇大怒、大索天下十日、弗獲。 ○此正不能忍之故。先抑一筆。</span>千金之子、不死于盜賊。何者？其身可愛、而盜賊之不足以死也。子房以蓋世之才、不爲伊尹太公之謀、而特出於荊軻聶政<span class="zhu">兩刺客。</span>之計、以僥倖於不死、<span class="zhu">再抑一筆。</span>此圯上老人所爲深惜者也。<span class="zhu">惜其不能忍。</span>是故倨傲鮮<span class="zhu">上聲、</span>腆<span class="zhu">忝、</span>而深折之、<span class="zhu">鮮腆、言不爲禮也。</span>彼其能有所忍也、然後可以就大事、故曰孺子可教也。<span class="zhu">此段見老人以一忍字、造就子房。是解上文、意不在書一句。</span></p>
<p class="calibre5">楚莊王伐鄭、鄭伯肉袒牽羊以迎。莊王曰、其主能下人、必能信用其民矣。遂舍之。<span class="zhu">鄭伯能忍。</span>句踐之困於會稽、而歸臣妾於吳者、三年而不倦。<span class="zhu">句踐能忍。</span>且夫有報人之志、而不能下人者、是匹夫之剛也。<span class="zhu">此下又提前語申論之、前只虛括、此乃實發。</span>夫老人者、以爲子房才有餘而憂其度量之不足、故深折其少年剛銳之氣、使之忍小忿而就大謀。何則。非有生平之素、卒然相遇於草野之閒、而命以僕妾之役、油然而不怪者、此固秦皇之所不能驚、而項籍之所不能怒也。<span class="zhu">子房之於老人、可謂卒然臨之而不驚、無故加之而不怒矣。雖有秦皇項籍、亦不能驚而怒之也。 ○此段極寫子房之能忍、以見其爲天下之大勇。</span></p>
<p class="calibre5">觀夫高祖之所以勝、而項籍之所以敗者、在能忍與不能忍之間而已矣。<span class="zhu">忽推論到高祖項籍、正欲說歸子房。</span>項籍唯不能忍、是以百戰百勝、而輕用其鋒。高祖忍之、養其全鋒而待其敝、此子房教之也。<span class="zhu">高祖能忍、由子房教之、所謂忍小忿而就大謀者以此。</span>當淮陰破齊、而欲自王、高祖發怒、見於詞色。由是觀之、猶有剛強不能忍之氣、非子房其誰全之。<span class="zhu">淮陰侯韓信、請爲假王、漢王大怒、張良躡漢王足、因附耳語、漢王悟、立信爲齊王。 ○舉一事、以明子房教高祖能忍。</span></p>
<p class="calibre5">太史公疑子房以爲魁梧奇偉、而其狀貌乃如婦人女子、不稱<span class="zhu">去聲、</span>其志氣。<span class="zhu">史記、留侯世家贊、余以爲其人、計魁梧奇偉、至見其圖、狀貌如婦人好女。</span>嗚呼！此其所以爲子房歟。<span class="zhu">淡語作收、含蓄多少。</span></p>
<p class="translation">古代所说的豪杰之士，必定有超越常人的节操。人之常情有不能忍受的，匹夫受到侮辱，拔剑而起，挺身而斗，这不足以称为勇敢。天下有大勇的人，突然面临危险而不惊慌，无缘无故加害而不发怒。这是因为他们胸怀远大，志向深远。张良在圮桥上从老人那里受书，这件事很奇怪。但怎么知道不是秦朝时，有隐居的君子，出来试探他。观察他微妙地显示意图的方式，都是圣贤互相警戒的道理。而世人不察，以为是鬼神，也太过分了。而且他的用意不在书上。当韩国灭亡，秦国正强盛时，用刀锯鼎镬对待天下的士人，那些平时无罪而被灭族的，数不胜数。虽然有孟贲、夏育这样的勇士，也无处施展。那执法太严的人，他的锋芒不可冒犯，而他的势力还不能乘机而动。张良不能忍住愤怒之心，以一个人的力量，在一次袭击中发泄。在这时候，张良没有死，其间的距离不能容纳一根头发，实在太危险了。千金之子，不死于盗贼。为什么？因为他的生命可贵，而盗贼不值得为他们而死。张良以盖世的才能，不做伊尹、太公的谋划，而特别采取荆轲、聂政的计策，侥幸不死，这就是圮桥老人所深为惋惜的。因此对他傲慢无礼而深深折服他，那是要他能够有所忍耐，然后才可以成就大事，所以说孺子可教。楚庄王攻打郑国，郑伯袒露上身牵着羊来迎接。庄王说，他的君主能够向人屈服，必定能够信任使用他的百姓。于是放过他。勾践困于会稽，而向吴国称臣为奴，三年而不懈怠。而且有报复别人的志向，却不能向人屈服的，这是匹夫的刚强。那老人，认为张良才能有余而担心他的度量不足，所以深深折服他少年刚烈的气概，使他忍受小的愤怒而成就大的谋略。为什么呢。不是有平生的交往，突然相遇在郊野之间，而让他做仆人的事，从容而不觉得奇怪，这本来是秦始皇所不能使他惊慌，项籍所不能使他发怒的。看高祖之所以胜利，而项籍之所以失败的，就在于能忍与不能忍之间罢了。项籍只是不能忍，所以百战百胜，而轻率使用他的锋芒。高祖忍耐，保养完整的锋芒而等待他疲惫，这是张良教导的。当淮阴侯攻破齐国，而想自立为王，高祖发怒，表现在言辞脸色上。由此看来，还有刚强不能忍耐的脾气，不是张良还有谁能保全他。太史公怀疑张良以为是魁梧奇伟的人，而他的相貌竟然像妇女少女，不符合他的志气。唉，这就是他之所以成为张良的原因吧。</p>
<p class="kindle-cn-para-left">人皆以受書爲奇事、此文得意在且其意不在書、一句撇開、拏定忍字發議。滔滔如長江大河、而渾浩流轉、變化曲折之妙、則純以神行乎其閒。</p>
</div>
</body>
</html>