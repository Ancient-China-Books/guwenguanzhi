<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-方山子傳蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ut82MtdtAujclzIfgCBBMA9">
<div class="chapter" id="chapter">
<h1>方山子傳</h1>
<hr/><h2>蘇軾</h2>
<p class="calibre5">方山子，光、黃閒隱人也。<span class="zhu">一句伏案。</span>少時慕朱家、郭解<span class="zhu">俱漢時遊俠。</span>爲人，閭里之俠皆宗之。<span class="zhu">好俠是一篇之綱。</span>稍壯，折節讀書，欲以此馳騁當世，<span class="zhu">仍是俠。</span>然終不遇。<span class="zhu">總是豪俠氣概，伏下使酒好劍輕財一段。</span>晚乃遯於光、黃間，曰岐亭。<span class="zhu">伏岐亭相見。</span>庵居蔬食，不與世相聞。棄車馬，毀冠服，徒步往來山中，人莫識也。<span class="zhu">伏山中人。</span>見其所著帽，方聳而高，曰：「此豈古方山冠之遺像乎！」因謂之方山子。<span class="zhu"><span class="shu-ming">後漢書</span>:「方山冠似進賢冠，以五采縠爲之。」○方山子，是想像得名。</span></p>
<p class="translation">方山子，是隐居在光州、黄州一带的隐士。年轻时仰慕朱家、郭解的为人，乡里中的侠客都尊奉他。稍微长大后，改变志向发奋读书，想凭此驰骋于当世，然而始终没有得到机遇。晚年就隐居到光州、黄州之间，住在岐亭这个地方。住茅屋吃粗粮，不与世人交往。抛弃车马，毁掉官服，徒步在山中往来，人们都不认识他。看见他所戴的帽子，方正高耸，便说：「这难道不是古代方山冠的遗制吗！」于是称呼他为方山子。</p>
<p class="calibre5">余謫居於黃，<span class="zhu">謫黃州監稅。</span>過岐亭，適見焉。曰：「嗚呼！此吾故人陳慥季常也，<span class="zhu">姓、名、字，並點出。</span>何爲而在此？」<span class="zhu">驚怪之詞。</span>方山子亦矍<span class="zhu">覺。</span>然問餘所以至此者。<span class="zhu">緊接妙，真似一時適見光景。</span>余告之故。<span class="zhu">告以謫居之故。</span>俯而不答，仰而笑，<span class="zhu">逼真隱士行徑。</span>呼余宿其家，環堵蕭然，而妻子奴婢皆有自得之意。<span class="zhu">描寫隱居之樂，刻畫入情。</span>余既聳然異之。<span class="zhu">一頓，便作波瀾。</span>獨念方山子少時，使酒好劍，用財如糞土。<span class="zhu">追敘其俠。</span>前十九年，余在岐山，見方山子從兩騎，挾二矢，遊西山，鵲起於前，使騎逐而射之，不獲。方山子怒馬獨出，一發得之。<span class="zhu">遊俠之態如畫。</span>因與余馬上論用兵及古今成敗，自謂一時豪士。<span class="zhu">得此一轉，更見悲壯。</span>今幾日耳，精悍之色，猶見於眉閒，而豈山中之人哉？<span class="zhu">應前山中之人喚起有得意。</span></p>
<p class="translation">我因贬谪居住在黄州，路过岐亭，恰巧见到了他。我说：「啊呀！这是我的老朋友陈慥季常啊，为什么会在这里？」方山子也惊讶地问我到此地的原因。我把缘故告诉了他。他低头不答，仰头而笑，邀请我住在他家，四壁萧条，而妻子儿女奴婢都有怡然自得的神情。我既惊异于此。回想方山子年轻时，酒后使性、喜好剑术，挥金如土。十九年前，我在岐山，见到方山子带着两名骑从，挟着两支箭，在西山游猎，喜鹊从前方飞起，他让骑从追赶射击，没有射中。方山子怒马独自冲出，一箭就射中了。还与我在马上谈论用兵之道以及古今成败，自称是当时的豪杰之士。如今才过去几天啊，精悍的神色，还显现在眉宇之间，怎么会是山野隐居之人呢？</p>
<p class="calibre5">然方山子世有勳閥，<span class="zhu">伐。</span>當得官，使從事於其間，今已顯聞。<span class="zhu">一跌。</span>而其家在洛陽，園宅壯麗，與公侯等。河北有田，歲得帛千匹，亦足以富樂。<span class="zhu">二跌。</span>皆棄不取，獨來窮山中，此豈無得而然哉？<span class="zhu">掉轉自得意句。有聲響。</span></p>
<p class="translation">然而方山子世代有勋业功绩，本应得到官职，如果从事其间，如今已经声名显赫了。而且他的家在洛阳，园林宅第壮丽华美，与公侯相等。河北有田产，每年收入绸帛千匹，也足够过富足安乐的生活。这些都抛弃不要，独自来到穷乡僻壤的山中，这难道不是有所领悟才这样的吗？</p>
<p class="calibre5">余聞光、黃閒多異人，往往佯狂垢汙，不可得而見，方山子儻見之歟？<span class="zhu">作不凡語，餘波宕漾。</span></p>
<p class="translation">我听说光州、黄州一带有很多奇异之人，往往佯装疯狂、满身污垢，难以见到，方山子或许见过他们吧？</p>
<p class="kindle-cn-para-left">前幅自其少而壯、而晚，一一順敘出來。中閒獨念方山子一轉，由後追前，寫得十分豪縱，並不見與前重複，筆墨高絕。末言舍富貴而甘隱遁，爲有得而然，乃可稱爲真隱人。</p>
</div>
</body>
</html>
