<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-唐雎說信陵君國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ud7rAbOUfYxZMtAlZAlDqk6">
<div class="chapter" id="chapter">
<h1>唐雎說信陵君</h1>
<hr/><h2>國策</h2>
<p class="calibre5">
信陵君殺晉鄙、救邯<span class="zhu">寒、</span>鄲、破秦人、存趙國、<span class="zhu">秦圍趙之邯鄲、魏使晉鄙將兵救趙。畏秦止于蕩陰。公子無忌椎殺晉鄙、將其軍進擊秦、秦軍遂引去。 ○我有德。</span>趙王自郊迎。<span class="zhu">人德我。</span>唐雎<span class="zhu">魏人。</span>謂信陵君曰、臣聞之曰、事有不可知者、有不可不知者、有不可忘者、有不可不忘者。<span class="zhu">陡下四語、無頭無尾、奇絕。</span>信陵君曰、何謂也。對曰、人之憎我也、不可不知也、我憎人也、不可得而知也。<span class="zhu">人不能知。</span>人之有德於我也、不可忘也、吾有德於人也、不可不忘也。<span class="zhu">二段、上一段是賓、下一段是主。下段、上一句是賓、下一句是主。</span>今君殺晉鄙、救邯鄲、破秦人、存趙國、此大德也。今趙王自郊迎、卒<span class="zhu">同猝、</span>然見趙王、願君之忘之也。<span class="zhu">上二段是虛、此一段是實。</span>信陵君曰、無忌謹受教。
</p>
<p class="translation">信陵君杀了晋鄙，救了邯郸，击败秦军，保全了赵国，赵王亲自到郊外迎接。唐雎对信陵君说：「我听说，事情有不可知道的，有不可不知道的，有不可忘记的，有不可不忘记的。」信陵君说：「这是什么意思？」唐雎回答说：「别人憎恨我，不可不知道；我憎恨别人，不可让人知道。别人对我有恩德，不可忘记；我对别人有恩德，不可不忘记。现在您杀了晋鄙，救了邯郸，击败秦军，保全了赵国，这是大恩德。现在赵王亲自到郊外迎接，突然见到赵王，希望您忘掉这些恩德。」信陵君说：「无忌谨记教诲。」</p>
<p class="kindle-cn-para-left">謂信陵君、只須說不可不忘、却先說不可忘。亦只須說不可忘、不可不忘、却又先說不可不知不可得而知。文有寬而不懈者、其勢急也。詞有複而不板者、其氣逸也。
</p>
</div>
</body>
</html>