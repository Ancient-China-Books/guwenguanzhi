<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-師說韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uU3PRTz5RpuoHTSdDq736l9">
<div class="chapter" id="chapter">
<h1>師說</h1>
<hr/><h2>韓愈</h2>
<p class="calibre5">
古之學者必有師。師者、所以傳道受業解惑也。<span class="zhu">說得師道如此鄭重。一篇大綱領、具見于此。</span>人非生而知之者、孰能無惑。惑而不從師、其爲惑也、終不解矣。<span class="zhu">緊承解惑說、下承傳道說。</span>生乎吾前、其聞道也、固先乎吾、吾從而師之。生乎吾後、其聞道也、亦先乎吾、吾從而師之。吾師道也、夫庸知其年之先後生於吾乎。是故無貴無賤、無長無少、道之所存、師之所存也。<span class="zhu">道在卽師在、是絕世議論。</span>嗟乎、師道之不傳也久矣、欲人之無惑也難矣。<span class="zhu">忽作慨歎、若承若起、佳甚。</span>古之聖人、其出人也遠矣。猶且從師而問焉。今之衆人、其下聖人也亦遠矣、而恥學於師。是故聖益聖、<span class="zhu">古人。</span>愚益愚。<span class="zhu">今人。</span>聖人之所以爲聖、愚人之所以爲愚、其皆出於此乎。<span class="zhu">此是高一等說話、翻前面人非生知之說。</span>愛其子、擇師而教之。於其身也、則恥師焉、惑矣。彼童子之師、授之書、而習其句讀<span class="zhu">豆、</span>者也。非吾所謂傳其道、解其惑者也。句讀之不知、惑之不解、或師焉、或不<span class="zhu">否、</span>焉。小學而大遺、吾未見其明也。<span class="zhu">童子句讀之不知、則爲之擇師。其身惑之不解、則不擇師。是學其小、而遺忘其大者、可謂不明也。 ○此就尋常話頭、從容體出至情、其理明、其辭切。</span>巫醫樂師百工之人、不恥相師。士大夫之族、曰師曰弟子云者、則羣聚而笑之。問之、則曰彼與彼年相若也、道相似也、<span class="zhu">有長有少矣。</span>位卑則足羞、官盛則近諛。<span class="zhu">有貴有賤矣。</span>嗚呼、師道之不復可知矣。<span class="zhu">可爲長太息。</span>巫醫樂師百工之人、君子不齒。<span class="zhu">齒、列也。</span>今其智乃反不能及、其可怪也歟。<span class="zhu">此與前論聖人且從師同意。前以至貴者形今人之不從師、此以至賤者形今人之不從師。反覆劇論、意甚切至。</span>聖人無常師、孔子師郯<span class="zhu">談、</span>子、萇<span class="zhu">長、</span>弘、師襄、老聃。<span class="zhu">耽、</span>郯子之徒、<span class="zhu">省句。</span>其賢不及孔子。<span class="zhu">孔子詢官名于郯子、訪樂于萇弘、學琴于師襄、問禮于老聃。</span>孔子曰、三人行、則必有我師。<span class="zhu">借孔子作證、取前聖人從師意。</span>是故弟子不必不如師、師不必賢於弟子。聞道有先後、術業有專攻、如是而已。<span class="zhu">收前吾師道意、完足。</span>李氏子蟠、年十七、<span class="zhu">蟠、貞元十九年進士。</span>好古文、六藝經傳、皆通習之。不拘於時、學於余。<span class="zhu">異于今人。</span>余嘉其能行古道、<span class="zhu">不異于古人。</span>作師說以貽之。
</p>
<p class="translation">古代求学的人一定有老师。老师，是用来传授道理、教授学业、解答疑难问题的。人不是生来就懂得知识的，谁能没有疑惑呢？有了疑惑却不跟从老师学习，那些疑惑就始终无法解开了。出生在我之前的人，他懂得道理本来就比我早，我跟从他并以他为师。出生在我之后的人，如果他懂得道理也比我早，我也跟从他并以他为师。我学习的是道理，哪里需要知道他的年龄比我大还是小呢？因此，无论地位高贵还是低贱，无论年纪大还是小，道理存在的地方，就是老师存在的地方。唉！从师学习的风尚不流传已经很久了，要想人们没有疑惑就难了。古代的圣人，他们超出一般人已经很远了，尚且跟从老师向老师请教。现在的一般人，他们才智低于圣人也很远了，却以向老师学习为耻。因此圣人更加圣明，愚人更加愚昧。圣人之所以成为圣人，愚人之所以成为愚人，大概都是由于这个原因吧。爱护自己的孩子，就选择老师来教育他。对于他自己呢，却以从师学习为耻，这真是糊涂啊。那些孩子的老师，是教授书本知识、学习句读断句的。不是我所说的传授道理、解答疑惑的老师。不懂句读就向老师学习，有疑惑却不向老师求教，学习小的知识却放弃大的道理，我看不出这样做的人明智在哪里。巫医、乐师及各种工匠，不以互相学习为耻。士大夫这个阶层，一说到老师、弟子这类话，就聚在一起讥笑人家。问他们为什么，就说那个人与那个人年龄差不多，学问道德也差不多，以地位低的人为师就觉得羞耻，以官位高的人为师就近似于谄媚。唉！从师学习的风尚不能恢复，由此就可以知道了。巫医、乐师及各种工匠，是君子不屑与之为伍的。现在君子们的智慧竟然反而赶不上这些人，这真是奇怪啊！圣人没有固定的老师。孔子曾向郯子、苌弘、师襄、老聃学习。郯子这些人，他们的贤能都比不上孔子。孔子说：「三个人一起走，其中必定有可以作我老师的人。」因此学生不一定不如老师，老师不一定比学生贤能。听闻道理有先有后，学问技艺各有专长，如此而已。李家的孩子名叫李蟠，年龄十七岁，喜好古文，六经的经文和传注都普遍学习了。不受时俗拘束，向我学习。我赞许他能够遵行古人从师学习的风尚，写了这篇《师说》送给他。</p>
<p class="kindle-cn-para-left">通篇只是吾師道也一句。言觸處皆師、無論長幼貴賤、惟人自擇。因借時人不肯從師、歷引童子、巫醫、孔子喻之。總是欲李氏子能自得師、不必謂公慨然以師道自任、而作此以倡後學也。
</p>
</div>
</body>
</html>