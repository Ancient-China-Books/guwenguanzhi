<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-祭鱷魚文韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ucchFnjCfaaVwfOo6L8bPP5">
<div class="chapter" id="chapter">
<h1>祭鱷魚文</h1>
<hr/><h2>韓愈</h2>
<p class="calibre5">
維年月日、潮州刺史韓愈、使軍事衙推秦濟、以羊一、豬一、投惡谿之潭水、以與鱷<span class="zhu">諤、</span>魚食、而告之<span class="zhu">初、公至潮、問民疾苦、皆曰惡谿有鱷魚、食民產且盡。數日、公令其屬秦濟、以一羊一豚、投谿水而祝之。</span>曰、昔先王旣有天下、列山澤、罔<span class="zhu">同網、</span>繩擉<span class="zhu">錯、</span>刃、以除蟲蛇惡物爲民害者、驅而出之四海之外。<span class="zhu">列、遮道也。擉、刺也。 ○正議發端、便不可犯。</span>及後王德薄、不能遠有、則江漢之間、尚皆棄之、以與蠻夷楚越、況潮、嶺海之閒、去京師萬里哉。鱷魚之涵淹卵育於此、亦固其所。<span class="zhu">潮在嶺外海內、較江漢更遠、毋怪爲鱷魚所據。涵淹、潛伏也。卵育、生息也。 ○先歸咎後王、故意放寬一步。妙。</span>今天子嗣唐位、神聖慈武、四海之外、六合之內、皆撫而有之。<span class="zhu">能遠有矣。</span>況禹跡所揜、揚州之近地、刺史縣令之所治、出貢賦以供天地宗廟百神之祀之壤者哉。<span class="zhu">揜、止也。潮于古爲揚州之境、以四海六合言之、則潮地又甚近也。 ○二十四字作一句讀。</span>鱷魚其不可與刺史雜處此土也。<span class="zhu">此句是一篇綱領。前將天子立大議論、此下專在與刺史爭土上發議。</span>刺史受天子命、守此土、治此民、而鱷魚睅<span class="zhu">音緩、</span>然不安谿潭、據處食民畜<span class="zhu">休去聲、</span>熊豕鹿麞、以肥其身、以種其子孫、與刺史亢拒、爭爲長<span class="zhu">掌、</span>雄。<span class="zhu">睅、目出貌。據處、謂據其地而處之也。食民畜、謂食人與六畜也。刺史欲安民、而鱷魚爲害若此、是與亢拒爭雄矣。</span>刺史雖駑弱、亦安肯爲鱷魚低首下心、伈伈<span class="zhu">心上聲、</span>睍睍、<span class="zhu">賢上聲、</span>爲民吏羞、以偷活於此邪。<span class="zhu">伈伈、恐懼貌。睍睍、小目貌。</span>且承天子命以來爲吏、固其勢不得不與鱷魚辨。<span class="zhu">凜以天子、凜以天子命吏、詞嚴義正、是一篇討賊檄文。</span>鱷魚有知、其聽刺史言。<span class="zhu">總喝一句、起下文。</span>潮之州、大海在其南。鯨鵬之大、蝦蟹之細、無不容歸。以生以食、鱷魚朝發而夕至也。<span class="zhu">爲鱷魚尋去路。</span>今與鱷魚約、盡三日、其率醜類南徙於海、以避天子之命吏。三日不能、至五日。五日不能、至七日。<span class="zhu">爲鱷魚限日期。</span>七日不能、是終不肯徙也、是不有刺史聽從其言也。不然、則是鱷魚冥頑不靈、刺史雖有言、不聞不知也。<span class="zhu">層疊而下、犀利無前。</span>夫傲天子之命吏、不聽其言、不徙以避之、與冥頑不靈而爲民物害者、皆可殺。<span class="zhu">閃電轟雷、一齊俱發。</span>刺史則選材技吏民、操強弓毒矢、以與鱷魚從事、必盡殺乃止。其無悔。<span class="zhu">是夕有暴風震雷、起湫水中、數日、水盡涸。西徙六十里、自是潮州無鱷魚患。</span>
</p>
<p class="translation">某年某月某日，潮州刺史韩愈，派军事衙推秦济，用一只羊、一头猪，投入恶溪的深潭水中，让鳄鱼吃，并告诉它说：从前先王已经拥有天下，在山泽中设置遮挡，用罗网和刀刃，来除去虫蛇恶物这些危害百姓的东西，把它们驱逐出四海之外。到了后代君王德行浅薄，不能统治到远方，就连江汉之间，还都抛弃了，留给蛮夷楚越，何况潮州，在岭南海边，离京城万里之遥呢？鳄鱼在这里潜伏繁殖，也本来就是它应该在的地方。现在天子继承唐朝的帝位，神圣慈爱勇武，四海之外，六合之内，都安抚而拥有。何况是禹治水所到的扬州附近的地方，是刺史县令所治理的，出产贡赋来供奉天地宗庙百神祭祀的土地呢？鳄鱼不能和刺史混杂地占据这片土地。刺史接受天子的命令，守卫这片土地，治理这里的百姓，而鳄鱼却瞪着眼睛不安分地待在溪流深潭，占据这里吃百姓的家畜、熊、猪、鹿、獐，来肥壮自己的身体，来繁殖它的子孙，和刺史对抗抵抗，争当首领。刺史虽然软弱，也怎么肯为鳄鱼低头屈服，恐惧害怕，成为百姓官吏的耻辱，而苟且地活在这里呢？而且承受天子的命令来这里做官，本来就势必不能不和鳄鱼辩论。鳄鱼如果有知觉，就听刺史的话。潮州，大海在它的南边，鲸鱼鹏鸟那么大的，虾蟹那么小的，无不容纳归入，来生活来觅食，鳄鱼早上出发晚上就到了。现在和鳄鱼约定，限三天之内，率领丑恶的同类向南迁移到海里，来避开天子的命吏。三天不能做到，就到五天；五天不能做到，就到七天。七天不能做到，这就是始终不肯迁移，这就是不尊重刺史、不听从他的话。不然的话，就是鳄鱼冥顽不灵，刺史虽然说了话，它听不到不知道。那些傲慢天子的命吏，不听他的话，不迁移来避开，以及冥顽不灵而危害百姓万物的，都可以杀。刺史就选择有才能技艺的官吏百姓，拿着强弓毒箭，来和鳄鱼较量，一定要全部杀光才停止。不要后悔。</p>
<p class="kindle-cn-para-left">全篇只是不許鱷魚雜處此土、處處提出天子二字、刺史二字壓服他。如問罪之師、正正堂堂之陣、能令反側子心寒膽慄。
</p>
</div>
</body>
</html>