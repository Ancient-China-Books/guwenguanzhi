<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-泰州海陵縣主簿許君墓誌銘王安石</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="uxWURn7hN39xLhrXmgipCeF">
<div class="chapter" id="chapter">
<h1 class="juan">泰州海陵縣主簿許君墓誌銘</h1>
<h2 class="title">王安石</h2>
<hr/>
<p class="calibre5">君諱平，字秉之，姓許氏。余嘗譜其世家，所謂今泰州海陵縣主簿者也。<span class="zhu">點得有致。</span>君既與兄元相友愛稱天下，而自少卓犖不羈，善辯說，與其兄俱以智略為當世大人所器。<span class="zhu">略頓。</span>寶元<span class="zhu">仁宗年號。</span>時，朝廷開方略之選，以招天下異能之士，而陝西大帥范文正公、鄭文肅公爭以君所為書以薦，於是得召試，為太廟齋郎，已而選泰州海陵縣主簿。<span class="zhu">長才屈于下位者，不堪展讀。</span></p>
<p class="calibre5">貴人多薦君有大才，可試以事，不宜棄之州縣。君亦嘗慨然自許，欲有所為。然終不得一用其智能以卒。噫！其可哀也已。<span class="zhu">一句斷。下發議。</span></p>
<p class="calibre5">士固有離世異俗，獨行其意，罵譏、笑侮、困辱而不悔，彼皆無眾人之求而有所待於後世者也，其齟<span class="zhu">阻。</span>齬<span class="zhu">語。</span>固宜。<span class="zhu">齟齬，謂不遇也。○此是另一種人，提過一邊。</span>若夫智謀功名之士，窺時俯仰以赴勢物之會，而輒不遇者，乃亦不可勝數。<span class="zhu">似說許，又似不說許。</span>辯足以移萬物，而窮於用說<span class="zhu">稅。</span>之時；謀足以奪三軍，而辱於右武之國，此又何說哉？<span class="zhu">韓非工說而發憤于韓王，李廣善戰而終詘于漢武，千古恨事不少。</span>嗟乎！彼有所待而不悔者，其知之矣。<span class="zhu">收上，妙不說盡。</span></p>
<p class="calibre5">君年五十九，以嘉祐<span class="zhu">仁宗年號。</span>某年某月某甲子葬真州之楊子縣甘露鄉某所之原。夫人李氏。子男瓌，<span class="zhu">規。</span>不仕；璋，真州司戶參軍；琦，太廟齋郎；琳，進士。女子五人，已嫁二人，進士周奉先、泰州泰興令陶舜元。</p>
<p class="calibre5">銘曰：有拔而起之，莫擠而止之。<span class="zhu">指范、鄭諸公。</span>嗚呼許君！而已於斯，誰或使之？<span class="zhu">盛慨不盡。</span></p>
<p class="kindle-cn-para-left">起手敍事，以後痛寫淋漓，無限悲涼。總是說許君才當大用，不宜以泰州海陵縣主簿終，此作銘之旨也。文情若疑若信，若近若遠，令人莫測。</p>
</div>
</body>
</html>
