<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-黃岡竹樓記王禹偁</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uoE82njITWJfYgavQAMKkQ5">
<div class="chapter" id="chapter">
<h1 class="juan">黃岡竹樓記</h1>
<h2 class="title">王禹偁</h2>
<hr/>
<p class="calibre5">
黃岡之地多竹、<span class="zhu">黃岡、縣名、今屬湖廣黃州府。</span>大者如椽、竹工破之、刳<span class="zhu">枯、</span>去其節、用代陶瓦、比屋皆然、以其價廉而工省也。<span class="zhu">從竹說起。</span>子城西北隅、雉堞圮<span class="zhu">痞、</span>毀、蓁莽荒穢。<span class="zhu">雉堞、城上女垣也。</span>因作小樓二閒、與月波樓通。<span class="zhu">月波樓、在府城上、亦王禹偁建。 ○次說因竹作樓。</span>遠吞山光、平挹江瀨。<span class="zhu">賴、</span>幽𨶑<span class="zhu">傾入聲、</span>遼敻、<span class="zhu">同迥、</span>不可具狀。<span class="zhu">瀨、水流沙上也。𨶑、寂靜也。敻、遠也。 ○寫山川之景。</span>夏宜急雨、有瀑<span class="zhu">僕、</span>布聲。<span class="zhu">飛泉懸水曰瀑布。</span>冬宜密雪、有碎玉聲。宜鼓琴、琴調和暢。宜詠詩、詩韻清絕。宜圍棊、子聲丁丁<span class="zhu">爭、</span>然。宜投壺、矢聲錚錚<span class="zhu">撐、</span>然。皆竹樓之所助也。<span class="zhu">上二句、寫天時之景。下四句、寫人事之景。連下六宜句、又下一助字、正見有聲韻者、與竹相應而倍佳。文致雋絕。</span>公退之暇、被<span class="zhu">批、</span>鶴氅<span class="zhu">敞、</span>衣、<span class="zhu">羽衣。</span>戴華陽巾、<span class="zhu">道冠。</span>手執周易一卷、焚香默坐、消遣世慮。江山之外、第見風帆沙鳥、煙雲竹樹而已。待其酒力醒、茶煙歇、送夕陽、迎素月、亦謫居之勝概也。<span class="zhu">時禹偁謫貶黃州郡。 ○上寫竹樓之景、令讀者心開目朗。此寫登樓之勝、則遙情獨往、翩翩欲仙矣。</span>彼齊雲落星、高則高矣。<span class="zhu">齊雲、樓名、五代韓浦建。落星、亦樓名。</span>井幹<span class="zhu">寒、</span>麗譙、華則華矣。<span class="zhu">漢武帝立井幹樓、高二十丈。麗譙樓、曹韓建。</span>止於貯妓女、藏歌舞、非騷人之事、吾所不取。<span class="zhu">騷、憂也。屈原作離騷、言遭憂也。今謂詩人爲騷人。 ○又借四樓反照竹樓、以我幽冷、傲彼繁華。襟懷何等洒落。</span>吾聞竹工云、竹之爲瓦、僅十稔。<span class="zhu">飪、</span>若重覆之、得二十稔。<span class="zhu">榖熟曰稔。古人謂一年爲一稔、取榖一熟也。 ○應前竹工一段、起下明年何處之意。</span>噫、吾以至道<span class="zhu">宋太宗年號。</span>乙未歲、自翰林出滁<span class="zhu">除、</span>上、<span class="zhu">貶滁州。</span>丙申、移廣陵、<span class="zhu">遷揚州。</span>丁酉、又入西掖、<span class="zhu">中書省曰西掖。</span>戊戌歲除日、有齊安之命、<span class="zhu">黃州郡名齊安。</span>己亥閏三月到郡。四年之間、奔走不暇、未知明年又在何處、豈懼竹樓之易朽乎。<span class="zhu">細敍數年履歷、如閒雲野鶴、去留無定、讀之可爲愴然。</span>後之人與我同志、嗣而葺之、庶斯樓之不朽也。<span class="zhu">以修葺望之後人、極繫戀、又極曠達。</span>
</p>
<p class="kindle-cn-para-left">冷淡蕭疎、無意于安排措置、而自得之于景象之外。可以上追柳州得意諸記。起結搖曳生情、更覺蘊藉。
</p>
</div>
</body>
</html>