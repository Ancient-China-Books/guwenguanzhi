<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-送溫處士赴河陽軍序韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uCHrpfKGVzT2BiTqkZ7dvJ9">
<div class="chapter" id="chapter">
<h1>送溫處士赴河陽軍序</h1>
<hr/><h2>韓愈</h2>
<p class="calibre5">
伯樂一過冀北之野、而馬羣遂空。<span class="zhu">伯樂、姓孫、名楊、古之善相馬者。 ○憑空作奇語起、下一難一解。</span>夫冀北馬多天下、伯樂雖善知馬、安能空其羣邪。解之者曰、吾所謂空、非無馬也、無良馬也。伯樂知馬、遇其良、輒取之、羣無留良焉。苟無良、雖謂無馬、不爲虛語矣。<span class="zhu">已上以譬喻起。不獨爲送溫、并送石亦連及、伯樂譬烏公、冀北譬東都、馬譬處士、良馬譬溫石、凡四段。</span>東都、固士大夫之冀北也。<span class="zhu">一語、卽從喻處渡下。</span>恃才能深藏而不市者、洛之北涯、曰石生。<span class="zhu">連石。</span>其南涯、曰溫生。<span class="zhu">出溫。</span>大夫烏公、以鈇鉞鎮河陽之三月、以石生爲才、以禮爲羅、羅而致之幕<span class="zhu">莫、</span>下。<span class="zhu">幕、帷幕也。在旁曰帷、在上曰幕。軍旅無常居、曰幕府。 ○連石。</span>未數月也、以溫生爲才、於是以石生爲媒、以禮爲羅、又羅而致之幕下。<span class="zhu">出溫生、自見所以連石之故。 ○爲羅、爲媒、字法新奇。</span>東都雖信多才士、朝取一人焉、拔其尤。暮取一人焉、拔其尤。<span class="zhu">所謂遇其良輒取之。</span>自居守河南尹、以及百司之執事、與吾輩二縣之大夫。<span class="zhu">居守、謂東都留守。二縣、謂東都、郭下。二邑、洛陽、河南也。</span>政有所不通、事有所可疑、奚所諮而處焉。<span class="zhu">寫空羣、一。</span>士大夫之去位而巷處者、誰與嬉遊。<span class="zhu">寫空羣、二。</span>小子後生、於何考德而問業焉。<span class="zhu">寫空羣、三。</span>縉紳之東西行過是都者、無所禮於其廬。<span class="zhu">寫空羣、四。 ○美處士在去後感慨中見之。妙。</span>若是而稱曰、大夫烏公、一鎮河陽、而東都處士之廬無人焉、豈不可也。<span class="zhu">以烏公爲士之伯樂、應首句意。</span>夫南面而聽<span class="zhu">平聲、</span>天下、其所託重而恃力者、惟相與將耳。<span class="zhu">陪一相。</span>相爲天子得人於朝廷、<span class="zhu">陪。</span>將爲天子得文武士於幕下、<span class="zhu">正。</span>求內外無治、不可得也。<span class="zhu">此段推開一步、以歸美烏公、文氣始足。</span>愈縻於茲、<span class="zhu">縻、繫也。時公爲河南令。</span>不能自引去、資二生以待老。今皆爲有力者奪之、其何能無介然於懷邪。<span class="zhu">本以致頌、反更生怨、絕妙文情。</span>生旣至、拜公於軍門、其爲吾以前所稱、爲天下賀、<span class="zhu">應求內外無治句。</span>以後所稱、爲吾致私怨於盡取也。<span class="zhu">應何能無介然句。</span>留守相公、首爲四韻詩歌其事、愈因推其意而序之。
</p>
<p class="translation">伯乐一次经过冀北的原野，而马群于是就空了。冀北的马是天下最多的，伯乐虽然善于识马，怎么能让它的马群空了呢？解释的人说：我所说的空，不是没有马，而是没有良马。伯乐识马，遇到好马，就取走它，马群中没有留下好马。如果没有好马，即使说没有马，也不是虚话。东都，本来就是士大夫的冀北。依仗才能而深藏不出的人，洛水的北岸，叫石生；它的南岸，叫温生。大夫乌公，用斧钺镇守河阳三个月，认为石生有才，用礼节作罗网，罗致他到幕府之下。不到几个月，认为温生有才，于是用石生作媒介，用礼节作罗网，又罗致他到幕府之下。东都虽然确实多有才之士，早上取一人，拔取其中特别优秀的；晚上取一人，拔取其中特别优秀的。从留守河南尹，到各部门的官员，和我们两县的长官，政事有不通达的，事情有可以怀疑的，到哪里咨询而处理呢？士大夫离职而在巷里居住的，和谁游玩呢？年轻后辈，到哪里考察德行而询问学问呢？缙绅往东往西经过这个都城的，没有地方在他们的居所行礼。像这样而说：大夫乌公，一旦镇守河阳，而东都处士的居所就没有人了，难道不可以吗？那面向南方听政天下的人，他所委托重任而依靠的力量，只有宰相和将军。宰相为天子在朝廷得到人才，将军为天子在幕府得到文武之士，要求内外没有治理好的，是不可能的。我韩愈在这里被拴住，不能自己离开，依靠这两位先生来养老。现在都被有权势的人夺走了，怎么能心中没有不愉快呢？温生既然到了，在军门拜见乌公，请您把我前面所称道的，替天下祝贺；把我后面所称道的，替我向乌公表达对他全部取走人才的私怨。留守相公，首先作四韵诗歌咏这件事，我韩愈因而推究他的心意而作序。</p>
<p class="kindle-cn-para-left">全篇無一語實說溫生之賢、而溫生已處處躍露。若是而稱曰數語、是結前半篇。其爲吾以前所稱、是結後半篇。然致私怨于盡取句、直挽到篇首空字、收盡通章。
</p>
</div>
</body>
</html>