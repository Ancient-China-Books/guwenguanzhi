<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-項羽本紀贊史記</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="udqR4QXWlJWtHloctUY4tSA">
<div class="chapter" id="chapter">
<h1>項羽本紀贊</h1>
<hr/><h2>史記</h2>
<p class="calibre5">
太史公曰、吾聞之周生<span class="zhu">漢時儒者。</span>曰、舜目蓋重瞳子。又聞項羽亦重瞳子。羽豈其苗裔<span class="zhu">異、</span>邪、何興之暴也。<span class="zhu">重瞳、兩眸子。苗裔、後嗣也。暴、驟也。 ○從興之暴、想到舜。然舜羽非倫、故又想到重瞳子。史公論贊、往往從閒處寫、極有丰神。</span>夫秦失其政、陳涉首難、<span class="zhu">去聲、</span>豪傑蠭起、相與並爭、不可勝<span class="zhu">升、</span>數。<span class="zhu">上聲、 ○秦二世元年七月、陳涉等起大澤中。蠭起、言多也。斯時相與爭天下者、不可勝數、而欲崛起定霸、蓋亦甚難。 ○振數語、逼入項羽、有勢。</span>然羽非有尺寸乘勢、起隴畝之中、三年、遂將五諸侯滅秦、分裂天下而封王侯、政由羽出、號爲霸王、位雖不終、近古以來、未嘗有也。<span class="zhu">乘勢、乘豪傑之勢也。五諸侯、齊、趙、韓、魏、燕。 ○一段正寫其興之暴。極贊項羽。</span>及羽背關懷楚、放逐義帝而自立、怨王侯叛己、難矣。<span class="zhu">背關、背約、不王高祖于關中。懷楚、謂思東歸而都彭城。義帝、楚懷王孫心、項梁立以爲楚懷王、項羽尊之爲義帝、後徙之長沙、陰令人擊殺之江中。 ○一貶駁。</span>自矜功伐、奮其私智而不師古、謂霸王之業、欲以力征經營天下、五年、卒亡其國、身死東城、尚不覺寤、而不自責、過矣。<span class="zhu">二貶駁。</span>乃引天亡我非用兵之罪也、豈不謬哉。<span class="zhu">三貶駁。 ○前後興亡二字相照、三年五年、並見興亡之速、俱關鍵。過矣謬哉、喚應絕韻。</span>
</p>
<p class="translation">太史公说：「我听周生说：『舜的眼睛据说是双瞳孔。』又听说项羽也是双瞳孔。项羽难道是他的后裔吗？为什么兴起得如此迅猛？秦朝失去政权，陈涉首先起事，豪杰蜂起，互相争夺，多得数不过来。然而项羽没有一点凭借的基业，从田间崛起，三年时间，就率领五国诸侯灭掉秦朝，分割天下封王封侯，政令由项羽发出，号称霸王，虽然地位没能保持到最后，但是自古以来，从未有过这样的人。等到项羽背弃关中向往楚地，放逐义帝而自立为王，怨恨诸侯背叛自己，就困难了。自己夸耀功劳，凭借私人的智慧而不效法古人，认为霸王的事业，想凭借武力征服经营天下，五年后，最终失去国家，身死在东城，还不觉悟，而不责备自己，太过分了。竟然说『是天要亡我，不是用兵的过错』，难道不荒谬吗？」</p>
<p class="kindle-cn-para-left">一贊中、五層轉折、唱歎不窮、而一紀之神情已盡。
</p>
</div>
</body>
</html>