<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-凌虛臺記蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uf9DnsM2UrwZ2xpOQ9bhsZB">
<div class="chapter" id="chapter">
<h1>凌虛臺記</h1>
<hr/><h2>蘇軾</h2>
<p class="calibre5">國於南山之下，宜若起居飲食與山接也。<span class="zhu">筆亦凌虛而起。</span>四方之山，莫高於終南，<span class="zhu">終南山，在陝西西安府。</span>而都邑之麗山者，莫近於扶風。<span class="zhu">麗，附也。</span>以至近求最高，其勢必得。而太守之居，未嘗知有山焉。雖非事之所以損益，而物理有不當然者。<span class="zhu">應「宜若」句。</span>此凌虛之所爲築也。<span class="zhu">點出臺。</span></p>
<p class="translation">在终南山下建立都城，日常起居饮食应该与山峦相接。四方的山岭，没有比终南山更高的，而都城依附山峦的，没有比扶风更近的。以最近的距离求最高的山峰，按理必定能够得到。然而太守的官署，却从未知道有山的存在。虽然这并非政事上的得失，但事理上却有不应当如此的。这就是凌虚台建造的原因。</p>
<p class="calibre5">方其未築也，太守陳公，杖履逍遙於其下，見山之出於林木之上者，纍纍如人之旅行於牆外而見其髻<span class="zhu">計。</span>也，曰：「是必有異。」<span class="zhu">敘未築臺之先。</span>使工鑿其前爲方池，以其土築臺，高出於屋之簷而止。然後人之至於其上者，怳然不知臺之高，而以爲山之踴躍奮迅而出也。<span class="zhu">敘既築臺之後。「恍然不知」二句，正寫凌虛意。</span>公曰：「是宜名凌虛。」<span class="zhu">點出名臺。</span>以告其從事蘇軾，而求文以爲記。<span class="zhu">點出作記。</span></p>
<p class="translation">在台子还没有建造的时候，太守陈公拄着拐杖穿着便鞋在那里悠闲漫步，看见山峦露出树林之上，重重叠叠就像人在墙外行走而看见他们的发髻一样，说道：「这里必定有特别之处。」于是命工匠在前面挖掘成方形水池，用挖出的土建造高台，高出屋檐就停止。然后登上台子的人，恍然不知台子有多高，反而以为是山峦跳跃奋起而涌出来的。陈公说：「这应该命名为凌虚。」于是告诉他的从事苏轼，请求写文章作为记述。</p>
<p class="calibre5">軾復於公曰：「物之廢興成毀，不可得而知也。<span class="zhu">提句寄想甚遠。</span>昔者荒草野田，霜露之所蒙翳，狐虺之所竄伏。方是時，豈知有凌虛臺耶？<span class="zhu">臺從無而有，是說興、成。</span>廢興成毀，相尋於無窮，則臺之復爲荒草野田，皆不可知也。<span class="zhu">臺自有而無，是說廢、毀。</span>嘗試與公登臺而望，其東則秦穆之祈年橐泉也，<span class="zhu">祈年、橐泉，皆宮名。</span>其南則漢武之長楊、五柞，<span class="zhu">昨。○長楊，較獵之所。五柞，祀神宮。</span>而其北則隋之仁壽、唐之九成也。<span class="zhu">仁壽，隋文宮名。九成，唐太宗所建宮，以避暑。</span>計其一時之盛，宏傑詭麗，堅固而不可動者，豈特百倍於臺而已哉！<span class="zhu">例興、成。</span>然而數世之後，欲求其髣髴，而破瓦頹垣，無復存者，既已化爲禾黍荊棘丘墟隴畝矣，而況於此臺歟！<span class="zhu">例廢、毀。○憑弔今古，唏噓感慨，欲歌欲泣。</span>夫臺猶不足恃以長久，而況於人事之得喪、忽往而忽來者歟？而或者欲以夸世而自足，則過矣。<span class="zhu">推進一層說。</span>蓋世有足恃者，而不在乎臺之存亡也。」<span class="zhu">託意有在，而不說出，妙。</span>既以言於公，退而爲之記。</p>
<p class="translation">我回答陈公说：「事物的衰废兴盛、成就毁坏，是不可能预知的。从前这里是荒草野田，霜露遮蔽，狐狸毒蛇在此藏匿潜伏。在那个时候，哪里知道会有凌虚台呢？衰废兴盛、成就毁坏，无穷无尽地循环更替，那么这台子将来重新变成荒草野田，也都是不可知的。请让我试着和您登台眺望，台东是秦穆公的祈年宫、橐泉宫，台南是汉武帝的长杨宫、五柞宫，台北则是隋朝的仁寿宫、唐朝的九成宫。想想它们当时的盛况，宏伟奇特瑰丽，坚固到不可动摇，岂止比这台子大百倍而已！然而几代之后，想要寻找它们的痕迹，破瓦残垣，没有留存的了，早已化为禾苗荆棘、丘墟田垄了，何况这座台子呢！台子尚且不足以依靠长久，何况人世间的得失、忽来忽往的变化呢？如果有人想借此夸耀世人而自我满足，那就错了。世上确实有值得依靠的东西，但不在于台子的存亡。」我既然这样对陈公说了，就退下来写了这篇记。</p>
<p class="kindle-cn-para-left">通篇只是興成廢毀二段，一寫再寫，悲歌慷慨，使人不樂。然在我有足恃者，何不樂之有？蓋其胸中實有曠觀達識，故以至理出爲高文。若認作一篇譏太守文字，恐非當日作記本旨。</p>
</div>
</body>
</html>
