<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-諱辯韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uTthbG4w3VSFGXxGjrG4l6A">
<div class="chapter" id="chapter">
<h1>諱辯</h1>
<hr/><h2>韓愈</h2>
<p class="calibre5">
愈與李賀書、勸賀舉進士。賀舉進士有名、與賀爭名者毀之。曰、賀父名晉肅、賀不舉進士爲是、勸之舉者爲非。<span class="zhu">欲奪賀名、故毀之如此。</span>聽者不察也、和<span class="zhu">去聲、</span>而倡之、同然一辭。<span class="zhu">一時俗人爲其所惑。</span>皇甫湜<span class="zhu">寔、</span>曰、若不明白、子與賀且得罪。<span class="zhu">言公若不辨明、必見咎于賀也。 ○此段敍公作辨之由。</span>愈曰、然。<span class="zhu">先用一然字接住。下方起。</span>律曰、二名不偏諱。釋之者曰、謂若言徵不稱在、言在不稱徵是也。<span class="zhu">孔子母名徵在、言在不稱徵、言徵不稱在。</span>律曰、不諱嫌名。釋之者曰、謂若禹與雨、邱與蓲<span class="zhu">丘、</span>之類是也。<span class="zhu">謂其聲音相近。</span>今賀父名晉肅、賀舉進士、<span class="zhu">上引律文、此入敍事。</span>爲犯二名律乎、爲犯嫌名律乎。<span class="zhu">賀父名進肅、律尚不偏諱。今賀父名晉肅、律豈諱嫌者乎。 ○此二句設疑問之、不直說破不犯諱。妙。</span>父名晉肅、子不得舉進士。若父名仁、子不得爲人乎。<span class="zhu">嫌名獨生一腳作波瀾。奇極。</span>夫諱始於何時、作法制以教天下者、非周公孔子歟。周公作詩不諱、<span class="zhu">謂文王名昌、武王名發。若曰克昌厥後、又曰駿發爾私。</span>孔子不偏諱二名、<span class="zhu">若曰宋不足徵、又曰某在斯。</span>春秋不譏不諱嫌名。<span class="zhu">若衛桓公名完。</span>康王釗<span class="zhu">昭、</span>之孫、實爲昭王。<span class="zhu">康王名釗。</span>曾參之父名晳、曾子不諱昔。<span class="zhu">若曰昔者吾友。 ○此言周公孔子皆作諱禮之人、亦有所不諱者。然周公只是一句、孔子却是四句。蓋春秋爲孔子之書、曾子爲孔子之徒也。康王釗句、又只在春秋句中、所謂文章虛實繁省之法也。</span>周之時有騏期、漢之時有杜度、此其子宜如何諱、將諱其嫌、遂諱其姓乎、將不諱其嫌者乎。<span class="zhu">此又設疑問之、不說破。妙。</span>漢諱武帝名徹爲通、<span class="zhu">謂徹侯爲通侯、蒯徹爲蒯通之類。</span>不聞又諱車轍之轍爲某字也。諱呂后名雉爲野雞、<span class="zhu">呂后、漢高帝后。</span>不聞又諱治天下之治爲某字也。今上章及詔、不聞諱滸<span class="zhu">虎、</span>勢秉機也。<span class="zhu">滸勢秉機、爲近太祖太宗世祖玄宗廟諱也。蓋太祖名虎、太宗名世民、世祖名昞、玄宗名隆基。</span>惟宦官宮妾、乃不敢言諭及機、以爲觸犯。<span class="zhu">以諭爲近代宗廟諱、以機爲近玄宗廟諱、代宗諱豫、玄宗諱見上。 ○此段全是不諱嫌名事、乃用宦官宮妾諱嫌名承上、極有勢。</span>士君子立言行事、宜何所法守也。<span class="zhu">將要收歸周孔曾參事、且問起何所法守句、已含周孔曾參意。</span>今考之於經、<span class="zhu">指上文詩與春秋。</span>質之於律、<span class="zhu">指上文二律。</span>稽之以國家之典、<span class="zhu">指上文漢諱武帝三段。</span>賀舉進士爲可邪、爲不可邪。<span class="zhu">倒底是一疑案、不直說破。</span>凡事父母、得如曾參、可以無譏矣。作人得如周公孔子、亦可以止矣。<span class="zhu">一轉、忽作餘文。以文爲戲、以文爲樂。</span>今世之士、<span class="zhu">指倡和人。</span>不務行曾參周公孔子之行、而諱親之名、則務勝於曾參周公孔子、亦見其惑也。<span class="zhu">二轉。</span>夫周公孔子曾參、卒不可勝。勝周公孔子曾參、乃比於宦官宮妾。<span class="zhu">三轉。</span>則是宦官宮妾之孝於其親、賢於周公孔子曾參者邪。<span class="zhu">四轉。 ○一齊收捲上文。不用辨折、愈轉愈緊、愈不窮。</span>
</p>
<p class="translation">我给李贺写信，劝李贺参加进士考试。李贺参加进士考试很有名气，与李贺争名次的人就诋毁他。说：「李贺父亲名叫晋肃，李贺不参加进士考试才是对的，劝他参加考试的人是错的。」听的人不加察辨，附和着倡导，同声一辞。皇甫湜说：「如果不讲明白，你和李贺将要获罪。」我说：「是这样。律文说：『双名不偏讳。』解释的人说：『意思是说如果说徵就不说在，说在就不说徵。』律文说：『不讳嫌名。』解释的人说：『意思是说像禹和雨、丘和蓲这一类。』现在李贺父亲名叫晋肃，李贺参加进士考试，是违犯双名律呢，还是违犯嫌名律呢？父亲名叫晋肃，儿子就不能参加进士考试。如果父亲名叫仁，儿子就不能做人了吗？避讳开始于什么时候？制定法令来教导天下的人，不就是周公孔子吗？周公作诗不避讳，孔子不偏讳双名，《春秋》不讥讽不避讳嫌名。康王釗的孙子，实际上是昭王。曾参的父亲名叫晳，曾子不避讳昔字。周朝的时候有骐期，汉朝的时候有杜度，他们的儿子应该如何避讳？将要避讳嫌名，就连姓都要避讳吗？还是不避讳嫌名呢？汉代避讳武帝名彻改为通，没听说又避讳车辙的辙字改为某字。避讳吕后名雉改为野鸡，没听说又避讳治理天下的治字改为某字。现在上奏章和下诏书，没听说避讳浒、势、秉、机这些字。只有宦官和宫妃，才不敢说谕和机字，认为是触犯禁忌。士君子立言行事，应该以什么为准则呢？现在考察经书，查验律文，查考国家的典章制度，李贺参加进士考试是可以的呢，还是不可以的呢？凡是侍奉父母，能够做到像曾参那样，就可以没有讥讽了。做人能够做到像周公孔子那样，也就可以了。现在世上的士人，不致力于实行曾参周公孔子的品行，而避讳父母的名字，却致力于超过曾参周公孔子，这也可见他们的糊涂了。周公孔子曾参，终究是无法超过的。超过周公孔子曾参，就等于是跟宦官宫妃相比。那么宦官宫妃对他们父母的孝顺，比周公孔子曾参还贤能吗？」</p>
<p class="kindle-cn-para-left">前分律經典三段、後尾抱前、婉鬯顯快。反反覆覆、如大海回風、一波未平、一波復起。盡是設疑兩可之辭、待智者自擇、此別是一種文法。
</p>
</div>
</body>
</html>