<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-爲徐敬業討武曌檄駱賓王</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uKfG6YUdDgYrOlNiWHlQLpD">
<div class="chapter" id="chapter">
<h1>爲徐敬業討武曌檄<span class="zhu">曌音照</span></h1>
<hr/><h2>駱賓王</h2>
<p class="calibre5">
僞臨朝武氏者、<span class="zhu">武則天、名曌。太宗時、召入爲才人。高宗爲太子、入侍、悅之。太宗崩、高宗卽位。武氏爲尼、引納後宮、拜爲昭儀。尋廢王皇后、立武氏爲皇后。政事皆決焉。高宗崩、中宗卽位。武氏臨朝、廢中宗爲廬陵王。</span>性非和順、<span class="zhu">本性不良。</span>地實寒微。<span class="zhu">出身微賤。</span>昔充太宗下陳、<span class="zhu">下陳、下列也。謂爲才人。</span>曾以更<span class="zhu">耕、</span>衣入侍。<span class="zhu">嘗以更衣之便得幸。</span>洎<span class="zhu">忌、</span>乎晚節、穢亂春宮。<span class="zhu">洎、及也。晚節、晚年也。穢亂、言其淫也。</span>潛隱先帝之私、陰圖後房之嬖。<span class="zhu">削髮爲尼、掩其爲太宗才人之跡、以圖高宗後宮之嬖幸。</span>入門見嫉、蛾眉不肯讓人。掩袖工讒、狐媚偏能惑主。<span class="zhu">入宮便懷嫉妒、而舒展蛾眉、不肯讓人。巧于用讒、王皇后爲其所害。是其狐媚之才、偏能惑高宗之聽。</span>踐元后於翬<span class="zhu">揮、</span>翟、<span class="zhu">翬翟、雉羽也。雉之交有時、守死而不犯分、婦德所宜。故后之車服、皆畫翬翟之形。王皇后廢、武氏踐元后之位。</span>陷吾君於聚麀。<span class="zhu">攸、 ○吾君、謂高宗也。聚、猶共也。獸之牝者曰麀。曲禮、夫惟禽獸無禮、故父子聚麀。</span>加以虺<span class="zhu">毀、</span>蜴<span class="zhu">亦、</span>爲心、豺狼成性。<span class="zhu">虺蜴、毒蟲也。</span>近狎邪僻、殘害忠良。<span class="zhu">邪僻、指李義府、許敬宗等。忠良、指褚遂良、長孫無忌等。</span>殺姊屠兄、弒君鴆<span class="zhu">朕去聲、</span>母。<span class="zhu">姊、韓國夫人。兄、惟良。君母未聞。鴆、毒鳥、以其毛瀝酒、飲之則殺人。</span>人神之所同嫉、天地之所不容。猶復包藏禍心、窺竊神器。<span class="zhu">神器、帝位也。</span>君之愛子、幽之於別宮。賊之宗盟、委之以重任。<span class="zhu">中宗、君之愛子、廢爲廬陵王、而幽之于別所。諸武用事、悉委之以重任。 ○以上數武氏之罪。</span>嗚呼、霍子孟之不作、朱虛侯之已亡。<span class="zhu">霍子孟、霍光也、輔幼主以存漢。朱虛侯、劉章也、誅諸呂以安劉。 ○二句隱然譏責朝臣。</span>鷰<span class="zhu">同燕、</span>啄皇孫、知漢祚之將盡。<span class="zhu">漢成帝后趙飛燕、于後宮有子者皆殺之。故有鷰啄皇孫之謠。</span>龍漦<span class="zhu">時、</span>帝后、識夏庭之遽衰。<span class="zhu">漦、龍所吐涎沫、龍之精氣也。夏后藏龍漦于庭、傳及殷周、莫之發。厲王之末、發而觀之。漦流于庭、入于王府。府之童女遭之而生女、怪棄于市、因入于襃。周幽王伐襃、襃人獻之、卽襃姒也。幽王嬖之、遂至亡國。是周之衰亂、于夏庭而已伏之矣。 ○四句言唐不久將滅。</span>敬業皇唐舊臣、公侯冢子。<span class="zhu">敬業、唐大臣徐世勣之孫也。勣、賜姓李。</span>奉先帝之成業、荷本朝之厚恩。宋微子之興悲、良有以也。<span class="zhu">微子過殷故墟、悲之、作麥秀之歌。一云箕子所作。</span>袁君山之流涕、豈徒然哉。<span class="zhu">漢袁安、以外戚專權、言及國事、每喑嗚流涕。</span>是用氣憤風雲、志安社稷。因天下之失望、順宇內之推心。爰舉義旗、以清妖孽。<span class="zhu">以上述興師之故。</span>南連百越、北盡三河。鐵騎成羣、玉軸相接。<span class="zhu">以言乎馬、則鐵騎萬千以成羣。以言乎車、則玉軸遠近以相接。</span>海陵紅粟、倉儲之積靡窮。<span class="zhu">粟多。</span>江浦黃旗、匡復之功何遠。<span class="zhu">兵衆。</span>班聲動而北風起、劍氣沖而南斗平。<span class="zhu">班馬之聲動、而凜然若北風起。懸劍之氣沖、而煥然若南斗平。</span>喑<span class="zhu">蔭、</span>嗚<span class="zhu">去聲、</span>則山岳崩頹、叱咤<span class="zhu">嗏去聲、</span>則風雲變色。<span class="zhu">喑嗚、懷怒氣。叱咤、發怒聲。</span>以此制敵、何敵不摧。以此圖功、何功不克。<span class="zhu">以上寫兵威之盛。</span>公等或居漢地、<span class="zhu">異姓。</span>或叶<span class="zhu">同協、</span>周親。<span class="zhu">同姓。</span>或膺重寄於話言、<span class="zhu">分封于外。</span>或受顧命於宣室。<span class="zhu">受託于朝。 ○二句合同異姓。</span>言猶在耳、忠豈忘心。一抔<span class="zhu">裒、</span>之土未乾、<span class="zhu">干、</span>六尺之孤何託。<span class="zhu">一掬曰抔。土、指墳墓也。土未乾、謂高宗葬未久也。六尺孤、指中宗言。</span>倘能轉禍爲福、<span class="zhu">轉武氏之禍而爲福。</span>送往事居。<span class="zhu">往、謂高宗。居、謂中宗。</span>共立勤王之勳、<span class="zhu">事居。</span>無廢大君之命。<span class="zhu">送往。</span>凡諸爵賞、同指山河。<span class="zhu">爵賞有功、共指山河以爲信。</span>若其眷戀窮城、徘徊歧路。<span class="zhu">謂進退不果、徘徊于兩途之間。</span>坐昧先幾之兆、必貽後至之誅。<span class="zhu">禹致羣臣于會稽、防風氏後至、禹戮之。 ○以上勵共事之人。</span>請看今日之域中、竟是誰家之天下。<span class="zhu">試觀今日之域中、畢竟是誰家之天下、言將來必歸唐也。 ○結語陗勁。</span>
</p>
<p class="translation">伪装临朝掌权的武氏，本性不温和顺从，出身确实寒微低贱。从前充当太宗的下等妃嫔，曾经趁着更衣的机会得以侍奉。到了晚年，淫乱太子宫。暗中隐瞒她曾是先帝私宠的事实，暗地谋划成为后宫的宠妃。进宫就心怀嫉妒，美貌的容颜不肯让给他人。掩起衣袖善于进谗言，狐狸般的媚态特别能够迷惑君主。践踏元后的地位，陷害我们的君王于无礼的境地。加上她有蝮蛇般的居心，豺狼般的本性。亲近邪恶的小人，残害忠诚的良臣。杀害姐姐，屠戮兄长，弑杀君王，毒害母亲。这是人神共同憎恨的，是天地所不能容忍的。她还包藏祸心，窥伺皇位。君主所宠爱的儿子，把他幽禁在别的宫中。她的同党宗族，却把重要职位委托给他们。唉，霍光已经不在了，朱虚侯也已经去世。燕子啄食皇孙，知道汉朝的国运将要终结。龙涎流在帝后，预示着夏朝很快就要衰亡。敬业我是大唐的旧臣，是公侯的嫡子。承奉先帝的基业，承载本朝的厚恩。宋国微子兴起悲伤，实在是有原因的。袁安流下泪水，岂是无缘无故呢。因此义愤填膺，志在安定社稷。顺应天下人的失望，顺从天下人的归心。于是举起义旗，来扫清妖孽。南边联合百越，北边连接三河。铁骑成群结队，车辆首尾相接。海陵的红色粟米，仓库储存的积蓄无穷无尽。江边的黄色旗帜，匡复的功业就在眼前。战马嘶鸣北风刮起，剑气冲天南斗变平。怒吼一声山岳崩塌，叱咤之下风云变色。用这样的军队来制服敌人，有什么敌人不能摧毁。用这样的军队来建立功勋，有什么功业不能成就。各位或者居住在异姓封地，或者是同姓宗亲。或者在封国承担重任，或者在朝廷接受托付。先帝的遗言还在耳边，忠心怎能忘记。高宗的坟土还未干透，中宗这孤儿托付给谁呢。如果能够转祸为福，送别故主侍奉新君。共同建立勤王的功勋，不违背先帝的遗命。凡是各种爵位赏赐，都可以指着山河来发誓。如果还眷恋着困守的城池，在歧路上徘徊犹豫。必定会错过先机的征兆，必定会遭受后到的惩罚。请看今日的天下，究竟是谁家的天下。</p>
<p class="kindle-cn-para-left">起寫武氏之罪不容誅、此寫起兵之事不可緩、末則示之以大義、動之以刑賞。雄文勁采、足以狀軍聲、而作義勇、宜則天見檄而歎其才也。
</p>
</div>
</body>
</html>
