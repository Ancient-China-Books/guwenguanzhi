<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-齊桓下拜受胙左傳・僖公九年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="F8900-32d3d1ac1f0840919359b481161d7773">
<div class="chapter" id="chapter">
<h1 class="juan">左傳・僖公九年</h1>
<h2 class="title">齊桓下拜受胙</h2>
<hr/>
<p class="calibre5">
	會于葵丘，尋盟，且修好，<span class="zhu">去聲。</span>禮也。<span class="zhu">修穆以尊周室，故以爲禮。</span>王使宰孔賜齊侯胙，<span class="zhu">宰，官。孔，名。胙，祭肉。異姓諸侯，非夏、商之後，不賜胙。襄王使宰孔賜齊桓胙，蓋尊之比于二王也。</span>曰：「天子有事于文、武，使孔賜伯舅胙。」<span class="zhu">有事于文、武，謂有祭祀之事于文、武之廟。天子稱異姓諸侯皆曰「伯舅」。○本與下「以伯舅耋老」句連文，只因齊侯欲下拜，歇住，王命遂分兩番說，錯落入妙。</span>齊侯將下拜。<span class="zhu">將下階拜，受天子之賜。○插入一句，妙。</span>孔曰：「且有後命。<span class="zhu">緊接。</span>天子使孔曰：『以伯舅耋<span class="zhu">迭</span>老，加勞，<span class="zhu">如字。</span>賜一級，無下拜！』」<span class="zhu">七十曰耋。勞，功勞也。級，等也。言天子以伯舅年老，且有功勞于王室，故進一等，不令下階而拜。</span>對曰：「天威不違顏咫<span class="zhu">止。</span>尺。<span class="zhu">言君尊如天，其威嚴常在顏面之前。八寸曰咫。</span>小白余敢貪天子之命『無下拜』？恐隕越于下，以遺<span class="zhu">去聲。</span>天子羞。敢不下拜？」<span class="zhu">小白，桓公名。隕越，顛墜也。公自稱名，言我豈敢貪天子之寵命，不下階而拜？恐得罪于天，而顛墜于下，適足以昭天子之辱，敢不下階而拜乎？</span>下，<span class="zhu">句。</span>拜；<span class="zhu">句。</span>登，<span class="zhu">句。</span>受。<span class="zhu">句。</span>
</p>
<p class="kindle-cn-para-left">
	看他一連寫五箇「下拜」，兩「無下拜」與「敢不下拜」應，「將下拜」與「下、拜、登、受」應。
</p>
</div>
</body>
</html>