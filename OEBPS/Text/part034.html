<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-子革對靈王左傳・昭公十二年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ukib9SPZXW5YQNMKFxlGas3">
<div class="chapter" id="chapter">
<h1>子革對靈王</h1>
<hr/><h2>左傳・昭公十二年</h2>
<p class="calibre5">楚子<span class="zhu">靈王。</span>狩於州來、次于潁尾。<span class="zhu">冬獵曰狩。州來、潁尾、二地皆近吳。</span>使蕩侯、潘子、司馬督、囂尹午、陵尹喜、<span class="zhu">五子、皆楚大夫。</span>帥師圍徐、以懼吳。<span class="zhu">徐、吳與國。</span>楚子次于乾谿、以爲之援。<span class="zhu">乾谿、水名。自潁尾遣五大夫訖、卽自次乾谿、以爲兵援。</span>雨<span class="zhu">去聲、</span>雪、王皮冠、秦復陶、<span class="zhu">秦所遺羽衣。</span>翠被、<span class="zhu">被、帔也。以翠羽飾之。</span>豹舄、<span class="zhu">以豹皮爲履。</span>執鞭以出。<span class="zhu">執鞭出以教令。</span>僕析父<span class="zhu">甫、 ○楚大夫。</span>從。<span class="zhu">去聲、 ○此等閒敍、若無緊要、然妝點濃色、正在此。</span>右尹<span class="zhu">官名。</span>子革<span class="zhu">鄭丹也。</span>夕、<span class="zhu">暮見曰夕。</span>王見之。去冠被、舍<span class="zhu">捨、</span>鞭。<span class="zhu">妝點。</span>與之語曰、昔我先王熊繹、<span class="zhu">楚始封君。</span>與呂伋、<span class="zhu">齊太公之子丁公。</span>王孫牟、<span class="zhu">衛康叔子康伯。</span>燮父、<span class="zhu">晉唐叔之子。</span>禽父、<span class="zhu">周公子伯禽。</span>並事康王、<span class="zhu">成王子。</span>四國皆有分、<span class="zhu">問、 ○齊、衛、晉、魯、王皆賜之珍寶、以爲分器。</span>我獨無有、<span class="zhu">楚獨無所賜。</span>今吾使人于周、求鼎以爲分、王其與我乎。<span class="zhu">禹鑄九鼎、三代相傳、猶後世傳國璽也。靈王欲求周鼎以爲分器、意欲何爲。</span>對曰、與君王哉。<span class="zhu">四字冷妙。</span>昔我先王熊繹、辟<span class="zhu">同僻、</span>在荊山、篳路藍縷、<span class="zhu">篳路、柴車。藍縷、敝衣。</span>以處草莽、跋涉山林、以事天子、唯是桃弧棘矢、以共<span class="zhu">供、</span>禦王事。<span class="zhu">以桃爲弓、以棘爲矢、爲天子共禦不祥之事。 ○寫楚與周疏遠。</span>齊、王舅也。<span class="zhu">成王之母姜氏、齊太公之女。</span>晉及魯衛、王母弟也。<span class="zhu">唐叔、成王母弟。周公、康叔、武王母弟。 ○寫四國是周親貴。</span>楚是以無分、而彼皆有。<span class="zhu">寶器所以展親、不得頒及疏遠。</span>今周與四國、服事君王、將唯命是從、豈其愛鼎。<span class="zhu">今周與齊晉魯衛、皆服事楚、將唯楚命是聽、豈惜此鼎、而不以與楚。 ○故爲張大、隱見楚子之無君、冷妙。</span>王曰、昔我皇祖伯父昆吾、舊許是宅。<span class="zhu">陸終氏生六子、長曰昆吾、少曰季連、季連、楚之遠祖、故謂昆吾爲伯父、昆吾嘗居許地、許旣南遷、故曰舊許是宅。</span>今鄭人貪賴其田、而不我與、<span class="zhu">此時舊許之地屬鄭。</span>我若求之、其與我乎。<span class="zhu">求至遠祖之兄所居之地、更屬可笑。</span>對曰、與君王哉。<span class="zhu">冷妙。</span>周不愛鼎、鄭敢愛田。<span class="zhu">不有天子、何有于鄭。妙論解頤。</span>王曰、昔諸侯遠<span class="zhu">去聲、</span>我而畏晉、今我大城陳蔡不羹、<span class="zhu">郎、</span>賦皆千乘、<span class="zhu">去聲、 ○陳、蔡、二國名。不羹、地名。其地有二邑。言我大築四國之城、其田之賦、皆出兵車千乘。</span>子與<span class="zhu">預、</span>有勞焉、<span class="zhu">汝子革亦與有功焉。 ○帶句生姿。</span>諸侯其畏我乎。<span class="zhu">又欲使天下諸侯、無不畏我、其心益肆矣。</span>對曰、畏君王哉。<span class="zhu">冷妙。</span>是四國者、專足畏也、又加之以楚、敢不畏君王哉。<span class="zhu">復一句、妙。加敢不二字、尤妙。 ○三段寫楚子何等矜滿、寫子革何等滑稽、對矜滿人、自不得不用滑稽也。</span>工尹路<span class="zhu">工尹、名路。</span>請曰、君王命剝圭以爲鏚<span class="zhu">戚、</span>柲、<span class="zhu">秘、</span>敢請命。<span class="zhu">鏚、斧也。柲、柄也。言王命破圭玉、以飾斧柄、敢請制度之命。</span>王入視之。<span class="zhu">王入內、視工尹所爲。 ○連處忽一斷、妝點前後照耀、妙絕。</span>析父謂子革、吾子、楚國之望也、今與王言如響、<span class="zhu">如響應聲。</span>國其若之何。子革曰、摩厲以須、王出、吾刃將斬矣。<span class="zhu">子革以鋒刃自喻。言我自摩厲以待王出、將此利刃斬王之淫慝。 ○又生一問答作波、始知前僕析父從一句、非浪筆。</span>王出、復<span class="zhu">扶又切、</span>語。左史倚相<span class="zhu">去聲、</span>趨過。<span class="zhu">倚相、楚史名。</span>王曰、是良史也、子善視之。是能讀三墳、五典、八索、九丘。<span class="zhu">三墳、三皇之書。五典、五帝之典。八索、八卦之說。九丘、九州之志。倚相能盡讀之、所以爲良史。 ○恰湊入摩厲以須吾刃下。</span>對曰、臣嘗問焉、昔穆王欲肆其心、周行天下、將皆必有車轍馬跡焉、<span class="zhu">周穆王乘八駿馬、造父爲御、以徧行天下。欲使車轍馬跡、無所不到。</span>祭<span class="zhu">債、</span>公謀父、作祈招<span class="zhu">韶、</span>之詩以止王心、<span class="zhu">謀父、周卿士。祈父、周司馬之官。招、其名也。祭公力諫遊行、故借司馬作詩、以止遏穆王之欲心。此詩逸。</span>王是以獲沒於祗<span class="zhu">支、</span>宮、<span class="zhu">祗宮、離宮名。穆王聞諫而改、故得善終于祗宮、而免篡弒之禍。</span>臣問其詩而不知也、若問遠焉、其焉<span class="zhu">煙、</span>能知之。<span class="zhu">祈招之詩、是穆王近事、遠、謂墳典諸書。 ○俱是引動楚子之問、可謂長于諷喻。</span>王曰、子能乎。對曰、能。其詩曰、祈招之愔愔、<span class="zhu">陰、</span>式昭德音、<span class="zhu">愔愔、安和貌。式、用也。言祈父之性安和、用能自著令聞矣。</span>思我王度、式如玉、式如金、<span class="zhu">亦當思我王之常度、出入起居、用如玉之堅、用如金之重。</span>形民之力、而無醉飽之心。<span class="zhu">若用民力、當隨其所能。如治金制玉、隨器象形、而不可存醉飽過度之心。 ○着意在此句、利刃已斬。</span>王揖而入。<span class="zhu">執鞭以出、至王入視之、王出復語、至王揖而入、兩出兩入、遙對作章法。</span>饋不食、寢不寐、數日。不能自克。以及於難。<span class="zhu">去聲、 ○靈王被子革一斬、寢食不安者數日。卻未曾斬斷、不能遷善改過。明年、爲棄疾所逼、縊于乾谿。 ○又妝點作結、前後照耀。</span>仲尼曰、古也有志、<span class="zhu">古書有云。</span>克己復禮、仁也。<span class="zhu">應不能自克。</span>信善哉。楚靈王若能如是、豈其辱于乾谿。<span class="zhu">前敍次于乾谿、何等意氣、此以辱字結之、最有味。</span></p>
<p class="translation">楚王在州来打猎，驻扎在颍尾。派荡侯、潘子、司马督、嚣尹午、陵尹喜率领军队包围徐国，来威吓吴国。楚王驻扎在乾溪，作为他们的后援。下雨雪，楚王戴皮帽，穿秦国送的羽衣，披翡翠披风，穿豹皮鞋，拿着鞭子出来。仆人析父跟随。右尹子革晚上，楚王接见他。摘下帽子和披风，放下鞭子。与他交谈说：「从前我的先王熊绎，与吕伋、王孙牟、燮父、禽父一起侍奉康王，四国都有分赐的宝器，唯独我没有，现在我派人到周朝，索求鼎作为分赐之物，周王会给我吗。」子革回答说：「会给您啊。」从前我的先王熊绎，隐居在荆山，坐柴车穿破衣，生活在草野之中，跋涉山林，来侍奉天子，只有桃木弓棘木箭，来供奉侍奉王事。齐国，是周王的舅家。晋国以及鲁国卫国，是周王母亲的兄弟。楚国因此没有分赐，而他们都有。现在周朝和四国，都服事您，将会唯命是从，岂会吝惜鼎呢。楚王说：「从前我的远祖伯父昆吾，曾经在许地居住。现在郑国人贪占那里的田地，而不给我，我如果去索求，他们会给我吗。」子革回答说：「会给您啊。」周朝不吝惜鼎，郑国怎敢吝惜田地。楚王说：「从前诸侯疏远我而畏惧晋国，现在我大规模修建陈、蔡、不羹的城池，赋税都能出兵车千辆，您也有功劳，诸侯会畏惧我吗。」子革回答说：「会畏惧您啊。」这四个国家，本身就足以令人畏惧，再加上楚国，怎敢不畏惧您呢。工尹路请示说：「您命令剖开玉圭来做斧柄的装饰，请示制度的命令。」楚王进去查看。析父对子革说：「您是楚国的希望，现在与王说话如同回音应声，国家该怎么办。」子革说：「磨砺利刃等待，王出来，我的刀刃将要砍了。」楚王出来，又继续交谈。左史倚相快步走过。楚王说：「这是良史啊，你要好好看待他。他能读三坟、五典、八索、九丘。」子革回答说：「我曾经问过他，从前穆王想要放纵自己的心意，周游天下，想让车轮的痕迹马蹄的足迹遍布各处，祭公谋父作祈招之诗来制止王的心意，王因此得以善终于祗宫，我问他这首诗却不知道，如果问更久远的事，他哪能知道呢。」楚王说：「你能背诵吗。」子革回答说：「能。」那首诗说：「祈招的性情安和，用来彰显美好的声誉，要思考我王的法度，用如玉般坚固，用如金般贵重，根据民众的能力来使用，而不可有醉饱过度的心思。」楚王作揖退入内室。送来食物不吃，躺下不能入睡，好几天。不能克制自己。以至于遭遇灾难。孔子说：「古书有记载，克制自己回归礼法，就是仁。」真是说得好啊。楚灵王如果能够这样做，哪里会在乾溪受辱。</p>
<p class="kindle-cn-para-left">楚子一番矜張語、子革絕不置辨、一味將順、固有深意。至後閒閒喚醒、若不相蒙者。旣不忤聽、又得易入、此其所以爲善諫歟。惜哉靈王能聽而不能克、以終及于難也。</p>
</div>
</body>
</html>
