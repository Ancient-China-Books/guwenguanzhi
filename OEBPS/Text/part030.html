<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-季札觀周樂左傳・襄公二十九年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uSeVOErYpfmBZRASLPgSJV4">
<div class="chapter" id="chapter">
<h1>季札觀周樂</h1>
<hr/><h2>左傳・襄公二十九年</h2>
<p class="calibre5">吳公子札來聘。<span class="zhu">札、吳壽夢之子、季札也。吳子夷昧新立、使來聘魯。</span>請觀於周樂。<span class="zhu">成王賜魯以天子之樂、故周樂盡在魯。 ○請觀二字伏案。</span>使工<span class="zhu">使我樂工也。 ○二字直貫到底。</span>爲<span class="zhu">去聲、</span>之歌周南、召<span class="zhu">邵、</span>南。<span class="zhu">爲之、爲季札也。以下段段著爲之、見當時重季札。</span>曰、美哉、<span class="zhu">美其聲也。</span>始基之矣、猶未也、然勤而不怨矣。<span class="zhu">文王之化、基于二南、猶有商紂之虐政、其化未洽于天下。然民賴其德、雖勞于王室、而亦不怨。 ○一句一折。</span>爲之歌邶、<span class="zhu">佩、</span>鄘、<span class="zhu">容、</span>衛。<span class="zhu">三國、乃管、蔡、武庚三監之地、康叔封衛、兼而有之。今三國之詩、皆衛詩也、而必別而三之者、豈非以疆土不同、故音調亦從而異歟。</span>曰、美哉、淵乎、憂而不困者也。<span class="zhu">淵、深也。亡國之音哀以思、其民困、衛遭宣公淫亂、懿公滅亡、賴有先世之德、雖憂思之深、而不至于窮困。</span>吾聞衛康叔武公之德如是、是其衛風乎。<span class="zhu">康叔、衛始封之君。武公、其九世孫。言吾聞二公德化入人之深如是。是得非衛國風之詩乎。 ○穆然神遇。</span>爲之歌王。<span class="zhu">王、周平王也。平王東遷、王室下同于列國、故其詩不得入雅、而黍離降爲國風。</span>曰、美哉、思而不懼、其周之東乎。<span class="zhu">思文武而不畏播遷、其東遷以後之詩乎。</span>爲之歌鄭。曰、美哉、其細已甚、民弗堪也、是其先亡乎。<span class="zhu">美有治政、而譏其煩瑣。民旣不支、國何能久。</span>爲之歌齊。曰、美哉、泱泱<span class="zhu">央、</span>乎、大風也哉、<span class="zhu">泱泱、弘大之聲。大風、大國之風也。 ○變調。</span>表東海者、其大公乎。國未可量也。<span class="zhu">太公爲東海之表式、國祚不可限量。</span>爲之歌豳。<span class="zhu">按今豳風列于國風之終、與此次序不同者、蓋此時未經夫子刪定故也。</span>曰、美哉、蕩乎、樂<span class="zhu">洛、</span>而不淫、其周公之東乎。<span class="zhu">蕩、廣大之貌。周公遭流言之變、東征三年、爲成王陳后稷先公樂于農事而不敢荒淫、以成王業、故曰周公之東。</span>爲之歌秦。曰、此之謂夏聲。<span class="zhu">秦起自西戎、至秦仲始有車馬禮樂、去戎狄而有諸夏之聲。 ○變調。</span>夫能夏則大、大之至也、其周之舊乎。<span class="zhu">夏有大義、西戎而有夏聲、則大之至。秦襄公佐平王東遷、盡有西周之地、故云周之舊。</span>爲之歌魏。曰、美哉、渢渢<span class="zhu">凡、</span>乎、大而婉、險而易行、以德輔此、則明主也。<span class="zhu">渢渢、中庸之聲。高大而又婉順、險阻而又易行、所以爲中庸也。惜其無德以輔之爾。 ○變調。</span>爲之歌唐。<span class="zhu">此晉詩也、而謂之唐者、唐本叔虞始封之地也。</span>曰、思深哉、<span class="zhu">歎其憂深思遠。</span>其有陶唐氏之遺民乎、<span class="zhu">晉本唐堯故地、故其遺俗猶存。</span>不然、何憂之遠也。<span class="zhu">何其憂深思遠、情發乎聲。</span>非令德之後、誰能若是。<span class="zhu">非承繼陶唐盛德之後、安能如此。 ○一句一折。</span>爲之歌陳。曰、國無主、其能久乎。<span class="zhu">淫聲放蕩、無復畏忌、故曰無主。其滅亡將不久。 ○全是貶詞。</span>自鄶<span class="zhu">貴、</span>以下無譏焉。<span class="zhu">鄶、曹之詩。不復議論。微之也。</span>爲之歌小雅。曰、美哉、思而不貳、<span class="zhu">思文武之德、而無反叛之心。</span>怨而不言、<span class="zhu">怨商紂之政、而能忍而不言。</span>其周德之衰乎。<span class="zhu">其周德未盛之時乎。</span>猶有先王之遺民焉。<span class="zhu">猶有殷先王之遺民、故周未能盛大。</span>爲之歌大雅。曰、廣哉、熙熙乎、<span class="zhu">廣、大也。熙熙、和樂聲。 ○變調。</span>曲而有直體、<span class="zhu">其聲委曲、而有正直之體。</span>其文王之德乎。<span class="zhu">得非文王之盛德乎。</span>爲之歌頌。曰、至矣哉、<span class="zhu">獨贊其至、與贊他歌不同。</span>直而不倨、<span class="zhu">直而不失于倨傲。</span>曲而不屈、<span class="zhu">曲而不失于屈撓。</span>邇而不逼、<span class="zhu">近而不至于逼害。</span>遠而不攜、<span class="zhu">遠而不至于攜貳。</span>遷而不淫、<span class="zhu">遷動而不至于淫蕩。</span>復而不厭、<span class="zhu">反覆而不爲人厭棄。</span>哀而不愁、<span class="zhu">雖遇凶災、不至憂愁。</span>樂而不荒、<span class="zhu">雖當逸樂、不至荒淫。</span>用而不匱、<span class="zhu">用之不已、不至窮匱。</span>廣而不宣、<span class="zhu">志雖廣大、不自宣揚。</span>施而不費、<span class="zhu">雖好施與、無所費損。</span>取而不貪、<span class="zhu">或有所取、不至貪求。</span>處而不底、<span class="zhu">㫖、 ○雖復止處、而不底滯。</span>行而不流、<span class="zhu">雖常運行、而不流放。 ○總贊其德之無偏勝。一氣連用十四句、何等筆力。</span>五聲和、<span class="zhu">五聲、宮、商、角、徵、羽。</span>八風平、<span class="zhu">八風、八方之氣。</span>節有度、<span class="zhu">八音克諧。</span>守有序、<span class="zhu">無相奪倫。 ○再襯四句、更有力。</span>盛德之所同也。<span class="zhu">周、魯、商三頌、盛德皆同。 ○以上是歌、以下是舞。上俱以爲之二字引起、下俱以見字引起。上皆是反覆想像、下語多著實、蓋聞虛而見實也。</span>見舞象箾<span class="zhu">宵、</span>南籥者。<span class="zhu">箾籥、皆舞者所執。象箾、武舞也。南籥、文舞也。皆文王之樂。</span>曰、美哉、<span class="zhu">美其容也。</span>猶有憾。<span class="zhu">文王恨不及已致太平。</span>見舞大武者。<span class="zhu">大武、武王之樂。</span>曰、美哉、周之盛也、<span class="zhu">武王興周之盛。</span>其若此乎。<span class="zhu">四字、形容不出、是贊詞、亦是微詞。</span>見舞韶濩<span class="zhu">獲、</span>者。<span class="zhu">韶濩、湯樂。</span>曰、聖人之弘也、<span class="zhu">湯德寬弘。</span>而猶有慙德。<span class="zhu">猶有可慙之德、謂始以征伐而得天下。</span>聖人之難也。<span class="zhu">以見聖人處世變之難。 ○一句一折。</span>見舞大夏者。曰、美哉、勤而不德、<span class="zhu">勤能治水、而不自矜其德。</span>非禹其誰能修之。<span class="zhu">非禹之聖、誰能修舉其功。</span>見舞韶箾<span class="zhu">同蕭、</span>者。<span class="zhu">書曰、蕭韶九成、蓋舜樂之總名。</span>曰、德至矣哉、大矣、<span class="zhu">贊其至、復贊其大、與贊他舞不同。</span>如天之無不幬也、如地之無不載也。<span class="zhu">所以爲大。</span>雖甚盛德、其蔑以加於此矣。<span class="zhu">所以爲至。</span>觀止矣。<span class="zhu">應觀字。 ○三字、收住全篇。</span>若有他樂、吾不敢請已。<span class="zhu">應請字。</span></p>
<p class="translation">吴国的公子季札前来访问。请求观赏周代的乐舞。让乐工为他演奏《周南》、《召南》。季札说：「真美啊，这只是教化的开端，还未完全实现，然而百姓勤劳而不怨恨。」让乐工为他演奏《邶》、《鄘》、《卫》。季札说：「真美啊，深远啊，忧愁却不困顿。」我听说卫国康叔、武公的德行就是这样，这就是《卫风》吧。让乐工为他演奏《王风》。季札说：「真美啊，怀念往昔而不畏惧艰难，这是周王室东迁之后的作品吧。」让乐工为他演奏《郑风》。季札说：「真美啊，但过于繁琐细密，百姓不堪承受，这个国家恐怕要先灭亡了吧。」让乐工为他演奏《齐风》。季札说：「真美啊，多么浩大啊，真是大国的风范，作为东海地区的表率，这就是姜太公创建的基业吧。这个国家的前途不可限量。」让乐工为他演奏《豳风》。季札说：「真美啊，广大啊，欢乐而不放纵，这是周公东征时的作品吧。」让乐工为他演奏《秦风》。季札说：「这就是所谓的华夏之声。」能有华夏之声就是伟大，这是伟大的极致，这是周王室的故地吧。让乐工为他演奏《魏风》。季札说：「真美啊，多么和谐啊，宏大而又婉转，险峻而又易行，如果用德行辅佐这样的基础，就能成为英明的君主。」让乐工为他演奏《唐风》。季札说：「思虑多么深远啊，其中有陶唐氏的遗民吧，不然，为何忧虑如此深远。」不是有美德传统的后代，谁能做到这样。让乐工为他演奏《陈风》。季札说：「国家没有主纲，还能长久吗。」从《桧风》以下就不再评论了。让乐工为他演奏《小雅》。季札说：「真美啊，怀念而不背叛，怨恨而不宣扬，这是周德衰微的时期吧。」还有先王时代的遗民在啊。让乐工为他演奏《大雅》。季札说：「博大啊，多么和乐啊，委婉而有正直的品格，这是文王的德行吧。」让乐工为他演奏《颂》。季札说：「至美啊，正直而不傲慢，委婉而不屈服，亲近而不逼迫，疏远而不离散，变化而不放纵，反复而不令人厌倦，哀伤而不愁苦，欢乐而不荒淫，使用而不匮乏，广大而不张扬，施予而不耗费，索取而不贪婪，安处而不停滞，行进而不流荡，五声和谐，八风平正，节奏有度，持守有序，这是盛德的共同特点。」观看表演象箾南籥之舞。季札说：「真美啊，但仍有遗憾。」观看表演《大武》之舞。季札说：「真美啊，周朝的鼎盛，竟然达到这样的境界吗。」观看表演《韶濩》之舞。季札说：「圣人的恢弘啊，但仍有惭愧之德。」圣人处世真是困难啊。观看表演《大夏》之舞。季札说：「真美啊，勤劳而不自夸功德，除了大禹还有谁能完成这样的事业。」观看表演《韶箾》之舞。季札说：「德行至美啊，伟大啊，如同天无所不覆盖，如同地无所不承载。」即使是极盛的德行，也不能超越这个了。看到极致了。如果还有其他乐舞，我不敢再请求观赏了。</p>
<p class="kindle-cn-para-left" s="">季札賢公子、其神智器識、乃是春秋第一流人物、故聞歌見舞、便能盡察其所以然。讀之者、細玩其逐層摹寫、逐節推敲、必有得于聲容之外者。如此奇文、非左氏其孰能傳之。</p>
</div>
</body>
</html>