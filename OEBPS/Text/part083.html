<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-管晏列傳史記</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uPu8NHbakwDHY5T3z37t557">
<div class="chapter" id="chapter">
<h1>管晏列傳</h1>
<hr/><h2>史記</h2>
<p class="calibre5">
管仲夷吾者、潁上人也。<span class="zhu">潁水、出陽城。今有潁上縣。</span>少時常與鮑叔牙<span class="zhu">齊大夫。</span>游、鮑叔知其賢。<span class="zhu">一篇以鮑叔事作主、故先點鮑叔。</span>管仲貧困、常欺鮑叔、<span class="zhu">卽下分財多自與之類也。</span>鮑叔終善遇之、不以爲言。<span class="zhu">千古良友。</span>已而鮑叔事齊公子小白、管仲事公子糾、及小白立爲桓公、公子糾死、管仲囚焉、鮑叔遂進管仲。<span class="zhu">齊襄公無道、鮑叔牙奉公子小白奔莒。及無知弒襄公、管夷吾召忽奉公子糾奔魯、魯人納之。未克而小白入、是爲桓公。使魯殺子糾而請管召、召忽死之、管仲請囚、鮑叔牙言于桓公、以爲相。</span>管仲旣用、任政于齊、齊桓公以霸、九合諸侯、一匡天下、管仲之謀也。<span class="zhu">管仲一生事業，只數語略寫。</span>管仲曰、<span class="zhu">卽述仲語作敍事。</span>吾始困時、嘗與鮑叔賈、分財利、多自與、鮑叔不以我爲貪、知我貧也。<span class="zhu">此一事最易知、然知者絕少。</span>吾嘗爲鮑叔謀事、而更窮困、鮑叔不以我爲愚、知時有利不利也。吾嘗三仕三見逐于君、鮑叔不以我爲不肖、知我不遭時也。<span class="zhu">卽時之不利。</span>吾嘗三戰三走、鮑叔不以我爲怯、知我有老母也。公子糾敗、召忽死之、吾幽囚受辱、鮑叔不以我爲無恥、知我不羞小節、而恥功名不顯于天下也。<span class="zhu">此四事最難知、唯良友深知之。 ○忽排五段、前實事旣略、此虛事獨詳、前以緊節勝、此以排語佳、相間成文。</span>生我者父母、知我者鮑子也。<span class="zhu">總收知我字。句中有淚。</span>鮑叔旣進管仲、<span class="zhu">閒接。</span>以身下之、子孫世祿于齊、有封邑者十餘世、<span class="zhu">十餘世是言鮑叔、索隱指管仲。</span>常爲名大夫、天下不多管仲之賢、而多鮑叔能知人也。<span class="zhu">以贊語作結、了鮑叔案。</span>管仲旣任政相齊、<span class="zhu">間接。一匡九合、前已總序、此又另出一頭。重提再序、局法縱橫、無所不可。</span>以區區之齊、在海濱、通貨積財、富國彊兵、與俗同好惡。<span class="zhu">此句是管仲治齊之綱。一同字、生下六個因字。</span>故其稱曰、<span class="zhu">是夷吾著書所稱管子者、今舉其大略也。</span>倉廩實而知禮節、衣食足而知榮辱、上服度則六親固、<span class="zhu">上服度、上之服御物有制度。六親、父母兄弟妻子也。固、安也。</span>四維不張、國乃滅亡。<span class="zhu">四維、禮、義、廉、恥也。</span>下令如流水之源、令順民心、故論卑而易行。俗之所欲、因而予之、俗之所否、因而去之。其爲政也、善因禍而爲福、轉敗而爲功、<span class="zhu">二句、得管仲之骨髓。</span>貴輕重、慎權衡。<span class="zhu">輕重、謂錢也。管子有輕重篇。 ○一部管子、收盡數行。因禍爲福二句、又生下三段。</span>桓公實怒少姬、南襲蔡、<span class="zhu">桓公與蔡姬戲船中、蔡姬習水蕩公、公怒、歸蔡姬而弗絕、蔡人嫁之、因伐蔡。</span>管仲因而伐楚、責包茅不入貢於周室。桓公實北征山戎、<span class="zhu">山戎伐燕、桓公救燕、遂伐山戎。</span>而管仲因而令燕修召公之政。於柯之會、桓公欲背曹沬<span class="zhu">妹、</span>之約、管仲因而信之、<span class="zhu">桓公與魯會柯而盟、曹沬以匕首劫桓公于壇上、曰、反魯之侵地、桓公許之。已而欲無與魯地、而殺曹沬、管仲以爲倍信、遂與曹沬三敗所亡地于魯。</span>諸侯由是歸齊。<span class="zhu">此皆一匡九合中事、又提三段另序、俱不實寫。</span>故曰、知與之爲取、政之寶也。<span class="zhu">又卽以管子語結之、繳完上節。</span>管仲富擬於公室、有三歸反坫、齊人不以爲侈。管仲卒、齊國遵其政、常彊於諸侯。<span class="zhu">收完任政齊相一段、卽帶下作晏子過文。</span>後百餘年而有晏子焉。<span class="zhu">由上接下、蟬聯蛇蛻。</span>晏平仲嬰者、萊之夷維人也。<span class="zhu">萊、今東萊地。</span>事齊靈公、莊公、景公、以節儉力行重于齊。<span class="zhu">節儉力行四字、括盡晏子。</span>旣相齊、食不重肉、妾不衣帛。<span class="zhu">與管仲三歸反坫對。</span>其在朝、君語及之、卽危言、語不及之、卽危行。國有道、卽順命、<span class="zhu">謂直道行也。</span>無道、卽衡命。<span class="zhu">謂權衡量度而行也。 ○二十五字、作八句、四節、兩對、雋永包括。</span>以此三世<span class="zhu">靈、莊、景。</span>顯名於諸侯。<span class="zhu">晏子一生事業、亦只數語、約略虛寫、與管仲一樣。</span>越石父賢、在縲紲中、晏子出、遭之途、解左驂贖之、載歸、弗謝、入閨久之、越石父請絕。<span class="zhu">賢者固不可測。</span>晏子戄<span class="zhu">學、</span>然攝衣冠謝曰、嬰雖不仁、免子於厄、何子求絕之速也。石父曰、不然、吾聞君子詘於不知己、而信<span class="zhu">同伸、</span>於知己者、<span class="zhu">一句案。</span>方吾在縲紲中、彼不知我也、夫子旣已感寤而贖我、是知己、知己而無禮、固不如在縲紲之中。<span class="zhu">前以知己論管仲、此以知己論晏子、是史公著意點綴聯合處。</span>晏子於是延入爲上客。晏子爲齊相、出、其御之妻、從門間而闚其夫。其夫爲相御、擁大蓋、策駟馬、意氣揚揚、甚自得也。<span class="zhu">描盡情狀、呼之欲出。</span>旣而歸、其妻請去。<span class="zhu">奇婦人。 ○亦先作一縱、石父請絕、御妻請去、作一樣寫。</span>夫問其故。妻曰、晏子長不滿六尺、身相齊國、名顯諸侯、今者妾觀其出、志念深矣、常有以自下者。<span class="zhu">看人入細。</span>今子長八尺、乃爲人僕御、然子之意、自以爲足、妾是以求去也。其後夫自抑損、<span class="zhu">亦奇。</span>晏子怪而問之、<span class="zhu">寫出有心人。</span>御以實對、晏子薦以爲大夫。
</p>
<p class="translation">管仲名叫夷吾，是颍上人。年轻时常和鲍叔牙交往，鲍叔了解他的才能。管仲贫困，常常欺负鲍叔，鲍叔始终善待他，不把这当回事。后来鲍叔侍奉齐国公子小白，管仲侍奉公子纠，等到小白即位成为桓公，公子纠被杀，管仲被囚禁，鲍叔于是推荐管仲。管仲被任用后，在齐国执政，齐桓公因此称霸，九次会合诸侯，匡正天下，都是管仲的谋略。管仲说：我当初贫困时，曾经和鲍叔经商，分配财利时多给自己，鲍叔不认为我贪婪，知道我贫穷。我曾经为鲍叔谋划事情，反而更加困窘，鲍叔不认为我愚笨，知道时机有利有不利。我曾经三次做官三次被君主驱逐，鲍叔不认为我不成器，知道我没有遇到好时机。我曾经三次作战三次逃跑，鲍叔不认为我胆怯，知道我有年迈的母亲。公子纠失败，召忽为他殉死，我被囚禁受辱，鲍叔不认为我无耻，知道我不以小节为耻，而以功名不能显扬于天下为耻。生我的是父母，了解我的是鲍叔啊。鲍叔推荐管仲后，自己位居其下，子孙世代在齐国享有俸禄，有封邑的十多代，常常成为有名望的大夫，天下人不多称赞管仲的贤能，而多称赞鲍叔能够识人。管仲执政为相治理齐国，凭借小小的齐国，在海边，流通货物积累财富，富国强兵，与百姓同好恶。所以他的主张说：粮仓充实才知道礼节，衣食充足才知道荣辱，君主的服用有法度则六亲和睦，四维不张扬，国家就会灭亡。下达命令如同水源流淌，命令顺应民心，所以道理浅显而容易施行。百姓所希望的，因势利导给予他们，百姓所反对的，因势利导去除它。他的治政，善于因祸转福，转败为功，重视轻重，谨慎权衡。桓公实际上因少姬发怒，南下攻袭蔡国，管仲借此征伐楚国，责备楚国不向周王室进贡包茅。桓公实际上是北征山戎，而管仲借此命令燕国修行召公的政令。柯地会盟时，桓公想违背曹沫的约定，管仲借此守信，诸侯因此归附齐国。所以说，懂得给予就是获取，这是治政的法宝。管仲的财富可以比拟公室，有三归、反坫，齐国人不认为他奢侈。管仲去世后，齐国遵循他的政策，常常在诸侯中强盛。过了一百多年又有晏子。晏平仲名叫婴，是莱地夷维人。侍奉齐灵公、庄公、景公，以节俭力行在齐国受到重视。担任相国后，饮食不重复肉类，妻妾不穿丝绸。在朝廷时，君主谈到他，就直言不讳，不谈到他，就谨慎行事。国家政治清明，就顺命而行，政治混乱，就权衡而行。因此三代都在诸侯中显名。越石父贤能，被囚禁，晏子出行，在路上遇到他，解下左边的马赎回他，载他回去，没有道谢，进入内室很久，越石父请求断交。晏子惊愕地整理衣冠道歉说，我虽然不仁，但把你从困厄中解救出来，为什么这么快就要断交呢？越石父说，不是这样，我听说君子屈身于不了解自己的人，而伸展于了解自己的人，当我被囚禁时，那是他们不了解我，先生既然已经醒悟而赎回我，这是了解我了，了解我却不以礼相待，还不如在囚禁之中。晏子于是请他进来待为上宾。晏子担任齐国相国，外出时，他的车夫的妻子，从门缝中偷看她的丈夫。她丈夫为相国驾车，撑着大伞盖，驾着四匹马，意气风发，非常得意。回来后，他的妻子请求离去。丈夫问原因。妻子说，晏子身高不满六尺，担任齐国相国，名声显扬诸侯，今天我看他出行，志向深远，常常谦逊待人。现在你身高八尺，却做别人的车夫，然而你的神态，自以为满足了，我因此请求离去。后来丈夫自我收敛，晏子感到奇怪而询问，车夫如实相告，晏子推荐他做了大夫。</p>
<p class="kindle-cn-para-left">伯夷傳、忠孝兄弟之倫備矣。管晏傳、于朋友三致意焉。管仲用齊、由叔牙以進、所重在叔牙、故傳中深美叔牙。越石與其御、皆非晏子之友、而延爲上客、薦爲大夫、所難在晏子、故贊中忻慕晏子、通篇無一實筆、純以清空一氣運旋。覺伯夷傳猶有意爲文、不若此篇天然成妙。
</p>
</div>
</body>
</html>