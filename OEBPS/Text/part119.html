<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-陋室銘劉禹錫</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="uINGFaUsCsIR6gI3kliZ4w8">
<div class="chapter" id="chapter">
<h1 class="juan">劉禹錫</h1>
<h2 class="title">陋室銘</h2>
<hr/>
<p class="calibre5">
山不在高、有仙則名。水不在深、有龍則靈。<span class="zhu">以山水引起陋室。</span>斯是陋室、惟吾德馨。<span class="zhu">有吾德之馨香、可以忘室之陋。</span>苔痕上堦綠、草色入簾青。<span class="zhu">室中景。</span>談笑有鴻儒、往來無白丁。<span class="zhu">室中人。</span>可以調素琴、閱金經。無絲竹之亂耳、無案牘之勞形。<span class="zhu">室中事。</span>南陽諸葛廬、西蜀子雲亭、<span class="zhu">孔明居南陽草廬。子雲居西蜀、有玄亭。 ○引證陋室。</span>孔子云、何陋之有。<span class="zhu">應德馨結。</span>
</p>
<p class="kindle-cn-para-left">陋室之可銘、在德之馨、不在室之陋也。惟有德者居之、則陋室之中、觸目皆成佳趣。末以何陋結之、饒有逸韻。
</p>
</div>
</body>
</html>