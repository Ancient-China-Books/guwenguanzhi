<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-信陵君救趙論唐順之</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uIIDJEgIyNH8nMe4a8Y5J7H">
<div class="chapter" id="chapter">
<h1>信陵君救趙論</h1>
<hr/><h2>唐順之</h2>
<p class="calibre5">論者以竊符爲信陵君之罪，<span class="zhu">信陵君，魏公子無忌也。秦圍趙邯鄲，公子姊爲平原君夫人，平原君遺書公子，請救於魏。魏王使將軍晉鄙救趙，畏秦留軍壁鄴。平原君使讓公子曰：「勝所以自附爲婚姻者，以公子之高義，爲能急人之困也。」公子約車騎百餘乘，欲赴秦軍與趙俱死。夷門監者侯生，教公子請如姬竊兵符於王之臥內。公子嘗爲如姬報其父仇，果盜兵符與公子，奪晉鄙軍，救邯鄲，存趙。</span>余以爲此未足以罪信陵也。<span class="zhu">一句立案。</span>夫強秦之暴亟矣，今悉兵以臨趙，趙必亡。趙，魏之障也。趙亡，則魏且爲之後。趙、魏，又楚、燕、齊諸國之障也，趙、魏亡，則楚、燕、齊諸國爲之後。天下之勢，未有岌岌於此者也。故救趙者，亦以救魏；救一國者，亦以救六國也。竊魏之符以紓魏之患，借一國之師以分六國之災，夫奚不可者？<span class="zhu">先論六國大勢，明信陵救趙之功。欲擒先縱，此寬一步法。</span></p>
<p class="translation">论者认为窃取兵符是信陵君的罪过，我认为这不足以给信陵君定罪。强大的秦国暴虐已经很紧迫了，现在调集全部兵力来逼迫赵国，赵国必定灭亡。赵国，是魏国的屏障。赵国灭亡，那么魏国就会步其后尘。赵国、魏国，又是楚国、燕国、齐国等诸国的屏障，赵国、魏国灭亡，那么楚国、燕国、齐国等诸国也会步其后尘。天下的形势，没有比这更危急的了。所以救赵国，也就是救魏国；救一国，也就是救六国。窃取魏国的兵符来解除魏国的祸患，借助一国的军队来分担六国的灾难，这有什么不可以的呢？</p>
<p class="calibre5">然則信陵果無罪乎？曰：又不然也。余所誅者，信陵君之心也。<span class="zhu">一語扼定主意。</span></p>
<p class="translation">那么信陵君果真没有罪吗？我说：也不是这样。我所要谴责的，是信陵君的用心。</p>
<p class="calibre5">信陵一公子耳，魏固有王也。<span class="zhu">提清。</span>趙不請救於王，而諄諄焉請救於信陵，是趙知有信陵，不知有王也。平原君以婚姻激信陵，而信陵亦自以婚姻之故，欲急救趙，是信陵知有婚姻，不知有王也。其竊符也，非爲魏也，非爲六國也，爲趙焉耳。非爲趙也，爲一平原君耳。<span class="zhu">層層駁入。</span>使禍不在趙，而在他國，則雖撤魏之障，撤六國之障，信陵亦必不救。使趙無平原，或平原而非信陵之姻戚，雖趙亡，信陵亦必不救。<span class="zhu">又反證二層，更醒。</span>則是趙王與社稷之輕重，不能當一平原公子，而魏之兵甲所恃以固其社禝者，祇以供信陵君一姻戚之用。<span class="zhu">議論刺入心髓。</span>幸而戰勝，可也，不幸戰不勝，爲虜於秦，是傾魏國數百年社稷以殉姻戚，吾不知信陵何以謝魏王也。<span class="zhu">又設一難以詰之，信陵真難置喙。</span></p>
<p class="translation">信陵只不过是个公子罢了，魏国本来有国王。赵国不向国王请求救援，却反复恳切地向信陵君请求救援，这是赵国只知道有信陵君，不知道有国王。平原君用婚姻关系激励信陵君，而信陵君也因为婚姻关系的缘故，想要紧急救赵，这是信陵君只知道有婚姻之亲，不知道有国王。他窃取兵符，不是为了魏国，不是为了六国，只是为了赵国罢了。不是为了赵国，只是为了一个平原君罢了。假使灾祸不在赵国，而在其他国家，那么即使撤掉魏国的屏障，撤掉六国的屏障，信陵君也一定不会去救。假使赵国没有平原君，或者有平原君但不是信陵君的姻亲，即使赵国灭亡，信陵君也一定不会去救。那么赵王和国家社稷的轻重，比不上一个平原君，而魏国所依靠用来巩固社稷的兵甲，只是用来供信陵君一个姻亲使用。侥幸打了胜仗，还可以，不幸打败仗，被秦国俘虏，这是拿魏国数百年的社稷来殉葬姻亲，我不知道信陵君用什么来向魏王谢罪。</p>
<p class="calibre5">夫竊符之計，蓋出於侯生，而如姬成之也。侯生教公子以竊符，如姬爲公子竊符於王之臥內，是二人亦知有信陵，不知有王也。<span class="zhu">又生一枝節，以爲後半篇議論張本。</span>余以爲信陵之自爲計，曷若以脣齒之勢激諫於王，不聽，則以其欲死秦師者而死於魏王之前，王必悟矣。侯生爲信陵計，曷若見魏王而說之救趙，不聽，則以其欲死信陵君者而死於魏王之前，王亦必悟矣。如姬有意於報信陵，曷若乘王之隙而日夜勸之救，不聽，則以其欲爲公子死者而死於魏王之前，王亦必悟矣。<span class="zhu">一段代爲區處，反筆敲擊，愈讀愈快。</span>如此，則信陵君不負魏，亦不負趙；二人不負王，亦不負信陵君。何爲計不出此？信陵知有婚姻之趙，不知有王。內則幸姬，外則鄰國，賤則夷門野人，又皆知有公子，不知有王。則是魏僅有一孤王耳.<span class="zhu">作一總收，深明信陵之非，使之無地逃隱。</span></p>
<p class="translation">窃符的计策，大概是出自侯生，而由如姬完成的。侯生教公子窃取兵符，如姬为公子在国王卧室内窃取兵符，这两个人也是只知道有信陵君，不知道有国王。我认为信陵君为自己打算，哪里比得上用唇亡齿寒的形势激切地向国王进谏，国王不听，就用想要死在秦军面前的心志死在魏王面前，国王一定会醒悟。侯生为信陵君打算，哪里比得上去见魏王劝说他救赵国，国王不听，就用想要为信陵君而死的心志死在魏王面前，国王也一定会醒悟。如姬有意报答信陵君，哪里比得上趁国王空闲时日夜劝说他救赵，国王不听，就用想要为公子而死的心志死在魏王面前，国王也一定会醒悟。这样，信陵君不辜负魏国，也不辜负赵国；二人不辜负国王，也不辜负信陵君。为什么计策不从这里出？信陵君只知道有婚姻关系的赵国，不知道有国王。内有宠姬，外有邻国，贱有夷门守卒，又都只知道有公子，不知道有国王。那么魏国只剩下一个孤立的国王罢了。</p>
<p class="calibre5">嗚呼！自世之衰，人皆習於背公死黨之行而忘守節奉公之道，有重相而無威君，有私仇而無義憤，如秦人知有穰侯，不知有秦王，虞卿知有布衣之交，不知有趙王，蓋君若贅旒<span class="zhu">同「瘤」。</span>久矣。<span class="zhu">穰侯，秦昭王相魏冉。虞卿，趙孝成王相，解其相印，與魏齊亡。○引戰國時事作陪襯，見列國無王，習已成風。波瀾絕妙。</span>由此言之，信陵之罪，固不專係乎符之竊不竊也。<span class="zhu">深一層說。</span>其爲魏也，爲六國也，縱竊符猶可。<span class="zhu">深文。</span>其爲趙也，爲一親戚也，縱求符於王，而公然得之，亦罪也。<span class="zhu">深文。</span></p>
<p class="translation">唉！自从世道衰落，人们都习惯于背弃公义而为朋党送命的行为，忘记了守节奉公的道理，只有权重的宰相而没有威严的君主，只有私人仇怨而没有公义愤慨，就像秦国人只知道有穰侯，不知道有秦王，虞卿只知道有布衣之交，不知道有赵王，国君像多余的装饰品已经很久了。由此说来，信陵君的罪过，本来不只在于兵符窃不窃取。如果是为了魏国，为了六国，即使窃取兵符还可以。如果是为了赵国，为了一个亲戚，即使向国王求取兵符而公然得到，也是罪过。</p>
<p class="calibre5">雖然，魏王亦不得爲無罪也。<span class="zhu">上因罪信陵。而並罪侯生、如姬。此處又以罪魏王作波瀾，瀠洄映帶，議論不窮。</span>兵符藏於臥內，信陵亦安得竊之？信陵不忌魏王，而徑請之如姬，其素窺魏王之疏也；如姬不忌魏王，而敢於竊符，其素恃魏王之寵也。木朽而蛀生之矣。<span class="zhu">插喻巧妙。</span>古者人君持權於上，而內外莫敢不肅。<span class="zhu">立此二語，漸收拾前文。</span>則信陵安得樹私交於趙？趙安得私請救於信陵？如姬安得銜信陵之恩？信陵安得賣恩於如姬？履霜之漸，豈一朝一夕也哉！<span class="zhu"><span class="shu-ming">易</span>曰：「履霜堅冰至。」又曰其所由來者漸矣，非一朝一夕之故也。</span>由此言之，不特眾人不知有王，王亦自爲贅旒也。<span class="zhu">如此立論，方是根究到底。</span></p>
<p class="translation">虽然，魏王也不能说没有罪过。兵符藏在卧室内，信陵君又怎么能够窃取呢？信陵君不顾忌魏王，而直接请托如姬，这是平素看出魏王的疏忽；如姬不顾忌魏王，而敢于窃取兵符，这是平素倚仗魏王的宠爱。木头朽烂了蛀虫就会生出来。古代君主在上掌握权力，而内外没有人敢不严肃恭敬。那么信陵君怎么能够在赵国建立私人交情？赵国怎么能够私下请求信陵君救援？如姬怎么能够感念信陵君的恩德？信陵君怎么能够向如姬施恩？踩在霜上就渐渐到坚冰的地步，难道是一朝一夕的事吗！由此说来，不仅众人不知道有国王，国王也自己成为多余的装饰品了。</p>
<p class="calibre5">故信陵君可以爲人臣植黨之戒，魏王可以爲人君失權之戒。<span class="zhu">兩語雙結，全局俱振。</span><span class="shu-ming">春秋</span>書葬原仲、翬<span class="zhu">揮。</span>帥師。嗟夫！聖人之爲慮深矣！<span class="zhu">莊公二十有七年「秋，公子友如陳，葬原仲。」公子友，即季子也。如陳，私行也。原仲，陳大夫。隱公四年「秋，翬帥師。」翬，魯卿羽父也。宋公乞師，翬以不義強其君，固請而行。無君之心兆矣。書葬原仲，以戒人臣之植黨。書翬帥師，以戒人君之失權。此聖人之深慮也。○結意凜然。</span></p>
<p class="translation">所以信陵君可以作为人臣培植党羽的警戒，魏王可以作为人君失去权力的警戒。《春秋》记载「葬原仲」、「翬帅师」。唉！圣人的考虑是多么深远啊！</p>
<p class="kindle-cn-para-left">誅信陵之心，暴信陵之罪，一層深一層，一節深一節，愈駁愈醒，愈轉愈刻。詞嚴義正，直使千載揚詡之案，一筆抹殺。</p>
</div>
</body>
</html>