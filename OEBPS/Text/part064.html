<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-馮煖客孟嘗君國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uzrUDzBWxSr6XQ2rQpfp3GH">
<div class="chapter" id="chapter">
<h1>馮煖客孟嘗君<span class="zhu">史記作馮驩</span></h1>
<hr/><h2>國策</h2>
<p class="calibre5">
齊人有馮煖<span class="zhu">諼、</span>者、貧乏不能自存、使人屬<span class="zhu">祝、</span>孟嘗君、<span class="zhu">田嬰子田文、齊相、封于薛。</span>願寄食門下。孟嘗君曰、客何好。曰、客無好也。曰、客何能。曰、客無能也。<span class="zhu">三千人中、如此者卻少。 ○好與能雖並點、重能字一邊。</span>孟嘗君笑而受之、曰諾。<span class="zhu">以爲真無能人。</span>左右以君賤之也、食<span class="zhu">寺、</span>以草具。<span class="zhu">草、菜也、不以客待之。</span>居有頃、倚柱彈其劍歌曰、長鋏<span class="zhu">劫、</span>歸來<span class="zhu">叶釐、</span>乎、<span class="zhu">鋏、劍把。欲與俱去。</span>食無魚。左右以告。孟嘗君曰、食之比門下之客。<span class="zhu">待以客禮。</span>居有頃、復彈其鋏歌曰、長鋏歸來乎、出無車。左右皆笑之、以告。孟嘗君曰、爲之駕、比門下之車客。<span class="zhu">待以上客之禮。</span>於是乘其車、揭<span class="zhu">挈、</span>其劍、過其友、曰、孟嘗君客我。<span class="zhu">至此一斷、點綴生趣。</span>後有頃、復彈其劍鋏<span class="zhu">彈劍、彈鋏、彈劍鋏、三樣寫法。</span>歌曰、長鋏歸來乎、無以爲家。<span class="zhu">叶孤、 ○三歌、亦寒酸、亦豪邁、便知不是無能人。</span>左右皆惡之、以爲貪而不知足。<span class="zhu">處處夾寫左右、正爲馮煖反襯。</span>孟嘗君問馮公有親乎。<span class="zhu">聞其歌、而問左右。</span>對曰、有老母。孟嘗君使人給其食用、無使乏。<span class="zhu">比上客反加厚。</span>於是馮煖不復歌。<span class="zhu">歌又妙、不復歌又妙。 ○馮煖旣曰無好無能、所責望于人者、較有好有能者更倍之、大是奇事、孟嘗亦以爲奇、卽姑應之、實非有意加厚馮煖也。</span>後孟嘗君出記、<span class="zhu">記、疏也。</span>問門下諸客、誰習計會、<span class="zhu">膾、 ○月計曰要、歲計曰會。</span>能爲<span class="zhu">去聲、</span>文收責<span class="zhu">同債、</span>於薛者乎。馮煖署曰能。<span class="zhu">署書姓名于疏也。 ○突地出頭。</span>孟嘗君怪之、曰、此誰也。<span class="zhu">記不起馮煖姓名。</span>左右曰、乃歌夫長鋏歸來者也。<span class="zhu">笑談輕薄、盡含句中。</span>孟嘗君笑曰、客果有能也。<span class="zhu">有能無能、照耀前後。</span>吾負之、未嘗見也。<span class="zhu">馮煖在門下已久、孟嘗未熟其名、未識其面、可見前番待馮煖、並非有意加厚也。</span>請而見之、謝曰、文倦於是、<span class="zhu">是、指相齊。</span>憒<span class="zhu">膾、</span>於憂、<span class="zhu">憒、心亂也。</span>而性懧<span class="zhu">作懦、</span>愚、沉于國家之事、<span class="zhu">沉、沒溺也。</span>開罪於先生、先生不羞、乃有意欲爲收責於薛乎。馮煖曰、願之。<span class="zhu">臨時猶不露圭角、勝毛遂自薦一倍。</span>於是約車治裝、載券契而行。辭曰、責畢收、以何市而反。孟嘗君曰、視吾家所寡有者。<span class="zhu">問則有意、答則無心、幻出絕妙文字。</span>驅而之薛、使吏召諸民當償者、悉來合券、券徧合赴。<span class="zhu">凡券、取者與者各收一、責則合驗之、徧合矣、乃來聽令。 ○亦粗完收債事、下乃出奇。</span>矯命、<span class="zhu">矯、託也。託言孟嘗之命。</span>以責賜諸民、因燒其券。民稱萬歲。<span class="zhu">馮煖大有作用、蓋已料有後日事也。</span>長驅到齊、晨而求見。<span class="zhu">寫其迅速。</span>孟嘗君怪其疾也、衣冠而見之、曰、責畢收乎、來何疾也。曰、收畢矣。<span class="zhu">奇。</span>以何市而反。馮煖曰、君云視吾家所寡有者、<span class="zhu">拏定此言。</span>臣竊計君、宮中積珍寶、狗馬實外廄、美人充下陳、<span class="zhu">陳、猶列也。 ○三句、言無所不有。</span>君家所寡有者以義耳、<span class="zhu">此物人家最少。</span>竊以爲君市義。<span class="zhu">更奇。</span>孟嘗君曰、市義奈何。曰、今君有區區之薛、不拊愛子其民、因而賈<span class="zhu">古、</span>利之。<span class="zhu">賈利、與市義對。</span>臣竊矯君命、以責賜諸民、因燒其券、民稱萬歲、乃臣所以爲君市義也。<span class="zhu">說出市義、一笑。</span>孟嘗君不說、曰諾、先生休矣。<span class="zhu">休、猶言歇息、無可如何之辭也。 ○敍馮煖收責於薛畢。</span>後朞年、齊王謂孟嘗君曰、寡人不敢以先王之臣爲臣。<span class="zhu">遣其就國、而爲之辭。</span>孟嘗君就國於薛、未至百里、民扶老攜幼、迎君道中、終日。孟嘗君顧謂馮煖、先生所爲文市義者、乃今日見之。<span class="zhu">市義之爲利如此、若取必目前、便失此利也。 ○了市義一案。</span>馮煖曰、狡兔有三窟、<span class="zhu">坤入聲、 ○窟、穴也。</span>僅得免其死耳。<span class="zhu">忽設一喻、更進一籌。</span>今有一窟、<span class="zhu">市義。 ○結上。</span>未得高枕而臥也。請爲君復鑿二窟。<span class="zhu">起下。</span>孟嘗君予車五十乘、金五百斤、西遊於梁。謂梁王曰、齊放其大臣孟嘗君于諸侯、先迎之者、富而兵強。於是梁王虛上位、以故相爲上將軍、<span class="zhu">徙故相爲上將軍、虛相位以待孟嘗也。</span>遣使者、黃金千斤、車百乘、往聘孟嘗君。馮煖先驅、<span class="zhu">先馳歸薛。 ○作用更妙。</span>誡孟嘗君曰、千金、重幣也、百乘、顯使也、齊其聞之矣。<span class="zhu">意蓋爲此、而語却不盡、妙。</span>梁使三反、孟嘗君固辭不往也。<span class="zhu">只是要使齊聞之、妙。</span>齊王聞之、君臣恐懼、遣太傅<span class="zhu">大臣。</span>齎黃金千斤、文車二駟、<span class="zhu">文車、彩繪之車。</span>服劍一、<span class="zhu">王自佩之劍。</span>封書謝孟嘗君曰、寡人不祥、被於宗廟之祟、<span class="zhu">歲、 ○祟、神禍也。</span>沉於諂諛之臣、開罪於君、寡人不足爲也、願君顧先王之宗廟、姑反國統萬人乎。<span class="zhu">復留相齊。 ○是第二窟。</span>馮煖誡孟嘗君曰、願請先王之祭器、立宗廟于薛。<span class="zhu">請祭器、立宗廟、則薛爲重地、難以動搖也。 ○絕大見識。</span>廟成、<span class="zhu">是第三窟。</span>還報孟嘗君曰、三窟已就、君姑高枕爲樂矣。<span class="zhu">總結上文。</span>孟嘗君爲相數十年、無纖介之禍者、馮煖之計也。<span class="zhu">纖介、細微也。 ○結出孟嘗一生得力、全在馮煖、直與篇首無好無能相映照。</span>
</p>
<p class="translation">齐国有个叫冯谖的人，贫困不能自己生存，派人托付给孟尝君，希望寄食门下。孟尝君说：「客人有什么爱好？」冯谖说：「客人没有爱好。」孟尝君说：「客人有什么才能？」冯谖说：「客人没有才能。」孟尝君笑着接受了他，说：「好。」身边的人认为孟尝君轻视他，就用粗陋的饭菜给他吃。过了一会儿，冯谖靠着柱子弹剑唱歌说：「长剑回去吧，吃饭没有鱼。」身边的人把这事告诉孟尝君。孟尝君说：「给他吃的，按照门下客人的标准。」过了一会儿，冯谖又弹剑唱歌说：「长剑回去吧，出行没有车。」身边的人都嘲笑他，把这事告诉孟尝君。孟尝君说：「给他配车，按照门下乘车客人的标准。」于是冯谖乘着车，举着剑，拜访他的朋友，说：「孟尝君把我当客人待。」后来过了一会儿，冯谖又弹剑唱歌说：「长剑回去吧，没有办法养家。」身边的人都厌恶他，认为他贪婪而不知足。孟尝君问：「冯公有亲人吗？」回答说：「有老母亲。」孟尝君派人供给她的饮食费用，不让她缺乏。于是冯谖不再唱歌了。后来孟尝君发出文书，询问门下众位客人：「谁熟悉账务会计，能够替我到薛地收债？」冯谖签名说：「能。」孟尝君觉得奇怪，说：「这是谁？」身边的人说：「就是唱『长剑回去吧』的那个人。」孟尝君笑着说：「客人果然有才能。我辜负了他，从来没有见过他。」请他来见面，道歉说：「我被这些事情弄得疲倦，被忧虑弄得心烦，而性格又愚笨，沉溺于国家大事，得罪了先生，先生不嫌弃，竟然有意愿替我到薛地收债吗？」冯谖说：「愿意。」于是准备车辆整理行装，带着债券契约出发。辞别说：「债收完了，用什么买东西回来？」孟尝君说：「看我家缺少什么东西。」冯谖驾车到了薛地，派官吏召集所有应当还债的百姓，全都来核对契约，契约全部核对完毕。冯谖假托命令，把债款赐给众百姓，于是烧掉契约。百姓高呼万岁。冯谖长驱直入到了齐国，一大早就求见。孟尝君奇怪他这么快，穿戴整齐见他，说：「债收完了吗，怎么来得这么快？」冯谖说：「收完了。」孟尝君说：「用什么买东西回来？」冯谖说：「您说看您家缺少什么，我私下为您盘算，宫中积满珍宝，狗马装满外面的马厩，美女充满后宫，您家缺少的是道义，我私下替您买了道义。」孟尝君说：「买道义是怎么回事？」冯谖说：「现在您有小小的薛地，不抚爱那里的百姓像子女一样，反而从他们那里谋取利益。我私下假托您的命令，把债款赐给众百姓，于是烧掉契约，百姓高呼万岁，这就是我替您买道义的方法。」孟尝君不高兴，说：「好吧，先生休息吧。」后来过了一年，齐王对孟尝君说：「我不敢把先王的臣子当作我的臣子。」孟尝君到他的封地薛去，还没到一百里，百姓扶老携幼，在路上迎接孟尝君，整整一天。孟尝君回头对冯谖说：「先生替我买道义的好处，今天看到了。」冯谖说：「狡兔有三个洞穴，才能免于一死。现在只有一个洞穴，还不能高枕无忧。请让我替您再挖两个洞穴。」孟尝君给他五十辆车，五百斤黄金，向西到梁国游说。对梁王说：「齐国放逐他们的大臣孟尝君到各诸侯国，先迎接他的，国家就会富强。」于是梁王空出相位，把原来的相国改为上将军，派遣使者，带着黄金千斤，车一百辆，前去聘请孟尝君。冯谖先行赶回，告诫孟尝君说：「千金，是重礼，百辆车，是显贵的使者，齐国大概会听说了。」梁国使者往返三次，孟尝君坚决推辞不去。齐王听说了，君臣恐惧，派遣太傅带着黄金千斤，彩绘的车两辆，宝剑一把，送信向孟尝君道歉说：「我不贤明，受到宗庙神灵的祸害，被阿谀奉承的臣子所迷惑，得罪了您，我不值得您辅佐，希望您顾念先王的宗庙，姑且回国统领万民吧。」冯谖告诫孟尝君说：「希望请求先王的祭器，在薛地建立宗庙。」宗庙建成了，冯谖回来报告孟尝君说：「三个洞穴已经建好，您姑且高枕无忧享乐吧。」孟尝君担任相国几十年，没有一点灾祸，是因为冯谖的计策。
</p>
<p class="kindle-cn-para-left">三番彈鋏、想見豪士一時淪落、胸中磈礧、勃不自禁。通篇寫來、波瀾層出、姿態橫生、能使馮公鬚眉、浮動紙上。淪落之士、遂爾頓增氣色。
</p>
</div>
</body>
</html>
