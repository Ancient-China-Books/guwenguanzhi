<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-范增論蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ujFdspQhIv8CfgvqMOkHSJF">
<div class="chapter" id="chapter">
<h1>范增論</h1>
<hr/><h2>蘇軾</h2>
<p class="calibre5">漢用陳平計、間疏楚君臣。項羽疑范增與漢有私、稍奪其權。增大怒曰、天下事大定矣、君王自爲之、願賜骸骨歸卒伍。歸未至彭城、疽發背死。蘇子曰、增之去善矣。不去、羽必殺增。<span class="zhu">略一提。</span>獨恨其不早耳。<span class="zhu">劈下一斷、作冒。</span></p>
<p class="calibre5">然則當以何事去。<span class="zhu">故作問。</span>增勸羽殺沛公、羽不聽、終以此失天下、當於是去耶。<span class="zhu">故作問。</span>曰否、增之欲殺沛公、人臣之分也。羽之不殺、猶有君人之度也。增曷爲以此去哉。<span class="zhu">故作答。 ○故作問答、以起下正意。</span>易曰、知幾其神乎。詩曰、相彼雨雪、先集維霰。<span class="zhu">線、 ○霰、雪之始凝者也。將大雨雪、必先微溫。雪自上下、遇溫氣而搏、謂之霰。久而寒勝、則大雪矣。 ○先引詩易語、文勢不迫。</span>增之去、當於羽殺卿子冠軍時也。<span class="zhu">義帝命宋義爲上將、號曰卿子冠軍、後爲項羽所殺。 ○通篇只一句斷盡。</span>陳涉之得民也、以項燕扶蘇。<span class="zhu">陳涉初起兵、假楚將項燕、秦太子扶蘇爲名。二人已死、陳涉詐稱、以感動人心。 ○借陳涉引起項氏。</span>項氏之興也、以立楚懷王孫心。而諸侯叛之也、以弑義帝。<span class="zhu">楚懷王入秦、無罪而亡、楚人憐之。南公曰、楚雖三戸、亡秦必楚。范增勸項梁求楚懷王孫名心者、立以爲楚懷王。項羽陽尊懷王爲義帝、陰使人弒之。 ○此言楚之盛衰、係于義帝之存亡。</span>且義帝之立、增爲謀主矣。義帝之存亡、豈獨爲楚之盛衰、亦增之所與同禍福也。未有義帝亡、而增獨能久存者也。<span class="zhu">此言義帝之存亡、關乎范增之禍福</span>羽之殺卿子冠軍也、是弑義帝之兆也。其弑義帝、則疑增之本也。豈必待陳平哉。<span class="zhu">三人生死去就、最相關涉。推原出來、正見增之去、當于殺卿子冠軍時也。</span>物必先腐也、而後蟲生之。人必先疑也、而後讒入之。陳平雖智、安能閒無疑之主哉。<span class="zhu">反振二句、結過疑增不待陳平意。</span></p>
<p class="calibre5">吾嘗論義帝、天下之賢主也。獨遣沛公入關、不遣項羽。<span class="zhu">借遣沛公引起識卿子冠軍。</span>識卿子冠軍于稠人之中、而擢以爲上將、不賢而能如是乎。<span class="zhu">歎義帝之賢、以起羽與義帝、勢不兩立。</span>羽旣矯殺卿子冠軍、義帝必不能堪。非羽弑帝、則帝殺羽。不待智者而後知也。<span class="zhu">申上羽殺卿子冠軍、是弒義帝之兆句。</span>增始勸項梁立義帝、諸侯以此服從。中道而弑之、非增之意也。夫豈獨非其意、將必力爭而不聽也。<span class="zhu">空中著想、妙。</span>不用其言而殺其所立、羽之疑增、必自是始矣。<span class="zhu">申上弒義帝、則疑增之本句。</span></p>
<p class="calibre5">方羽殺卿子冠軍、增與羽比肩而事義帝、<span class="zhu">救趙時、項羽爲次將、范增爲末將、故曰比肩事義帝。</span>君臣之分未定也。爲增計者、力能誅羽則誅之、不能則去之、豈不毅然大丈夫也哉。<span class="zhu">代增處置一番。</span>增年已七十、合則留、不合則去。不以此時明去就之分、而欲依羽以成功名、陋矣。<span class="zhu">責增之不能知幾、由于不明去就之分、最有關鎖。</span>雖然、增、高帝之所畏也。增不去、項羽不亡。嗚呼、增亦人傑也哉。<span class="zhu">結尾作贊歎語、盡抑揚之致。</span></p>
<p class="translation">汉朝用陈平的计策，离间疏远楚国君臣。项羽怀疑范增与汉朝私通，逐渐剥夺他的权力。范增大怒说，天下大事已经定了，君王自己去做吧，请让我告老还乡回到士兵行列。归途中还没到彭城，背上毒疮发作而死。苏子说，范增离开很好。不离开，项羽必定会杀范增。只遗憾他离开得不早罢了。那么应当在什么时候离开。范增劝项羽杀沛公，项羽不听，最终因此失去天下，应当在这时离开吗。回答说不是，范增想杀沛公，是臣子的本分。项羽不杀，还有君主的度量。范增为什么因此离开呢。易经说，知道几微的人真是神妙啊。诗经说，看那雨雪，先降的是霰。范增的离开，应当在项羽杀卿子冠军的时候。陈涉得到民心，是因为项燕和扶苏。项氏的兴起，是因为立楚怀王的孙子心。而诸侯背叛他，是因为杀害义帝。而且义帝的拥立，范增是谋划的主持者。义帝的存亡，哪里只是楚国的盛衰，也是范增同样的祸福啊。没有义帝灭亡，而范增独自能够长久存在的。项羽杀卿子冠军，这是杀害义帝的征兆。他杀害义帝，就是怀疑范增的根本。哪里一定要等陈平呢。事物必定先腐烂，然后虫子才生长在里面。人必定先怀疑，然后谗言才能进入。陈平虽然聪明，怎能离间没有怀疑的主人呢。我曾经评论义帝，是天下的贤明君主。单单派遣沛公入关，不派遣项羽。在众人中识别卿子冠军，而提拔他为上将，不贤明能够这样吗。项羽既然擅自杀卿子冠军，义帝必定不能容忍。不是项羽杀义帝，就是义帝杀项羽。不等有智慧的人就能知道。范增起初劝项梁立义帝，诸侯因此服从。中途杀害他，不是范增的本意。哪里只是不是他的本意，必定会极力争辩而不被听从。不用他的话而杀他所拥立的人，项羽怀疑范增，必定从这时开始了。当项羽杀卿子冠军时，范增与项羽并肩侍奉义帝，君臣的名分还没确定。为范增计策，有力量能诛杀项羽就诛杀他，不能就离开他，岂不是毅然的大丈夫吗。范增年龄已经七十，合得来就留下，合不来就离开。不在这时明确去留的分际，而想依靠项羽来成就功名，浅陋啊。虽然如此，范增，是高帝所畏惧的人。范增不离开，项羽不灭亡。唉，范增也是人中豪杰啊。</p>
<p class="kindle-cn-para-left">前半多從實處發議、後半多從虛處設想。只就增去不能早處、層層駁入、段段迴環。變幻無端、不可測識。</p>
</div>
</body>
</html>