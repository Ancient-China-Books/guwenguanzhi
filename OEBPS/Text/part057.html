<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-杜蕢揚觶禮記・檀弓下</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uywQKLezUGCAXaAhqGRGoyC">
<div class="chapter" id="chapter">
<h1>杜蕢揚觶</h1>
<hr/><h2>禮記・檀弓下</h2>
<p class="calibre5">
知<span class="zhu">智、</span>悼子<span class="zhu">晉大夫、知罃。</span>卒、未葬。平公飲酒、師曠、李調侍。<span class="zhu">與君同飲。</span>鼓鐘。
</p>
<p class="calibre5">
	杜蕢<span class="zhu">快、</span>自外來、聞鐘聲。曰、安在。<span class="zhu">驚怪之辭。</span>曰、在寢。杜蕢入寢、歷階而升。<span class="zhu">入字、對下出字。升字、對下降字。</span>酌曰、曠飲斯。又酌曰、調飲斯。又酌、堂上北面坐飲之。<span class="zhu">坐。跪也。 ○凡三酌者、旣罰二子、又自罰也。</span>降、趨而出。<span class="zhu">布成疑陣、妙人妙用。</span>平公呼而進之、曰、蕢、曩者爾心或開予、是以不與爾言。<span class="zhu">爾之初入、我意爾必有所開發于我、是以不先與爾言。</span>爾飲<span class="zhu">去聲、</span>曠、何也。曰、子卯不樂。<span class="zhu">桀以乙卯日死、紂以甲子日死、謂之疾日。故君不舉樂。</span>知悼子在堂、<span class="zhu">在殯也。</span>斯其爲子卯也大矣。<span class="zhu">君于卿大夫、比葬不食肉、比卒哭不舉樂。悼子在殯、而可作樂燕飲乎。桀紂異代之君、悼子同體之臣、故以爲大于子卯也。 ○句法婉而多風。</span>曠也、太師也、不以詔、是以飲之也。<span class="zhu">詔、告也。 ○責其曠職。</span>爾飲調、何也。曰、調也、君之䙝臣也、爲一飲一食忘君之疾、是以飲之也。<span class="zhu">調爲近習之臣、貪于飲食、而忘君之疾日。 ○責其徇君。</span>爾飲、何也。曰、蕢也、宰夫也、非刀匕<span class="zhu">比、</span>是共、<span class="zhu">供、</span>又敢與<span class="zhu">預、</span>知防、是以飲之也。<span class="zhu">匕、匙也。宰夫不專供刀匕之職、而敢與知諫爭防閑之事、是侵官矣。 ○自責其越分。 ○三對、已注意晉君、特口未道破耳。</span>
</p>
<p class="calibre5">
	平公曰、寡人亦有過焉、酌而飲寡人。<span class="zhu">頓地開悟。</span>杜蕢洗而揚觶。<span class="zhu">志、 ○揚、舉也。觶、罰爵。盥洗而後舉、致其潔敬也。 ○杜蕢至此、快心極矣。</span>公謂侍者曰、如我死、則必毋廢斯爵也。<span class="zhu">欲以此爵、爲後世戒。</span>至於今、旣畢獻、斯揚觶、謂之杜舉。<span class="zhu">至今晉國行燕禮之終、必舉此觶。謂之杜舉者、言此觶乃昔日杜蕢所舉也。 ○住句、閒情點綴、妙。</span>
</p>
<p class="translation">智悼子去世，还没有安葬。晋平公喝酒，师旷、李调陪侍。击钟奏乐。杜蕢从外面来，听到钟声。说：「在哪里？」回答说：「在内寝。」杜蕢进入内寝，登上台阶。斟酒说：「师旷喝了这杯。」又斟酒说：「李调喝了这杯。」又斟酒，在堂上面向北坐着喝了。下堂，快步走出去。平公叫他回来，说：「杜蕢，刚才你心里或许要开导我，所以我没有跟你说话。你罚师旷喝酒，为什么？」杜蕢说：「子日和卯日不奏乐。智悼子在堂上停灵，这比子卯日更重大。师旷是太师，不把这个告诉君王，所以罚他喝酒。」平公说：「你罚李调喝酒，为什么？」杜蕢说：「李调是君王的亲近之臣，为了一顿饮食就忘记君王的忌日，所以罚他喝酒。」平公说：「你自己喝酒，为什么？」杜蕢说：「我是宰夫，不专管刀匕的职责，竟敢参与劝谏防范的事，所以罚自己喝酒。」平公说：「我也有过错，斟酒给我喝。」杜蕢洗净酒杯后举起罚爵。平公对侍者说：「如果我死了，一定不要废弃这个酒杯。」直到现在，晋国宴饮结束后，就举起这个酒杯，叫作杜举。
</p>
<p class="kindle-cn-para-left">平公失禮燕飲、使杜蕢入寢而直斥其非、未必卽能任過。乃三酌之後、竟不言而出、先令猜疑、不知爲何故。及一一說出、乃不覺爽然自失矣。此易所謂納約自牖、終無咎者也。文甚奇幻。
</p>
</div>
</body>
</html>
