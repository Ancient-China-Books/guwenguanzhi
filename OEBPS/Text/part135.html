<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-應科目時與人書韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ueFSGZx8gKhffBJ8zm6kiO8">
<div class="chapter" id="chapter">
<h1>應科目時與人書</h1>
<hr/><h2>韓愈</h2>
<p class="calibre5">
月日、愈再拜。<span class="zhu">一云應博學宏詞前進士韓愈謹再拜上書舍人閣下。</span>天池之濱、大江之濆、<span class="zhu">焚、 ○天池、謂南海也。莊子、南冥者、天池也。濱、水際。濆、水涯。</span>曰有怪物焉。<span class="zhu">怪物、龍之別名。</span>蓋非常鱗凡介之品彙匹儔也。<span class="zhu">彙、類也。 ○總領一句。下一連六轉。</span>其得水、變化風雨、上下於天不難也。<span class="zhu">得水、一轉。</span>其不及水、蓋尋常尺寸之閒耳。無高山大陵曠途絕險爲之關隔也。<span class="zhu">頓宕。</span>然其窮涸、不能自致乎水。爲獱<span class="zhu">賓、</span>獺之笑者、蓋十八九矣。<span class="zhu">獱、小獺也。 ○不及水、二轉。</span>如有力者、哀其窮而運轉之、蓋一舉手一投足之勞也。<span class="zhu">頓宕。</span>然是物也、負其異於眾也。且曰爛死於沙泥、吾甯樂之。若俛<span class="zhu">同俯、</span>首帖耳、搖尾而乞憐者、非我之志也。<span class="zhu">氣骨矯矯、明明托物自喻。 ○不肯乞憐、三轉。</span>是以有力者遇之、熟視之若無覩也。其死其生、固不可知也。<span class="zhu">有力者不知、四轉。</span>今又有有力者當其前矣、聊試仰首一鳴號焉。庸詎知有力者不哀其窮而忘一舉手一投足之勞、而轉之清波乎。<span class="zhu">仰首鳴號、五轉。句句抱前、句句刺心。</span>其哀之、命也。其不哀之、命也。知其在命、而且鳴號之者、亦命也。<span class="zhu">作三疊、總結。六轉。</span>愈今者、實有類於是。<span class="zhu">一篇皆是譬喻、只一句歸結自己、甚妙。</span>是以忘其疏愚之罪、而有是說焉。閤下其亦憐察之。
</p>
<p class="translation">某月某日，韩愈再拜。天池的水边，大江的岸边，据说有怪物在那里。它不是普通鱼鳞虾蟹之类的同类同伴。它得到水，就能变化风雨，在天上下之间往来并不困难。它离开水，不过是寻常尺寸之间罢了，没有高山大岭、广阔道路、绝险要地作为它的阻隔。然而它困窘干涸，不能自己到达水边，被水獭嘲笑的，大概有十之八九了。如果有有力的人，怜悯它的困窘而运送它，不过是举手投足的劳累罢了。然而这个东西，依仗它与众不同，而且说：宁可烂死在沙泥之中，我还乐意呢。如果俯首帖耳、摇尾乞怜，这不是我的志向。因此有力的人遇到它，熟视无睹好像没有看到一样。它的死它的生，本来就不可知。现在又有有力的人在它面前了，姑且试着仰首鸣叫呼号。怎么知道有力的人不会怜悯它的困窘而忘记举手投足的劳累，而把它运送到清波之中呢？他怜悯它，是命运；他不怜悯它，也是命运；知道这在于命运，而且还要鸣叫呼号，也是命运。我韩愈现在，实在是有类似这样的情况。因此忘记了我疏远愚笨的罪过，而有这番话。阁下您也怜悯察看一下吧。</p>
<p class="kindle-cn-para-left">此貞元九年、宏詞試也。無端突起譬喻、不必有其事、不必有其理、却作無數曲折、無數峯巒、奇極妙極。</p>
</div>
</body>
</html>
