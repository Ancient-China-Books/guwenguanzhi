<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-心術蘇洵</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uUJLT5WczRap22s7HjL75ID">
<div class="chapter" id="chapter">
<h1>心術</h1>
<hr/><h2>蘇洵</h2>
<p class="calibre5">
爲將之道、當先治心。泰山崩於前而色不變、麋鹿興於左而目不瞬、<span class="zhu">舜、</span>然後可以制利害、可以待敵。<span class="zhu">第一段、言爲將當先治心。 ○此篇每段自爲節奏、而以治心爲主。</span>凡兵上義不義、雖利勿動。非一動之爲利害、而他日將有所不可措手足也。夫惟義可以怒士、士以義怒、可與百戰。<span class="zhu">第二段、言舉兵當知尚義。</span>凡戰之道、未戰養其財、將戰養其力、旣戰養其氣、旣勝養其心。謹烽燧、嚴斥堠、<span class="zhu">後、 ○烽燧所以警寇。晝則燔燧、夜則舉燧。斥、度也。堠、望也。以望烽火也。</span>使耕者無所顧忌、所以養其財。豐犒而優游之、所以養其力。小勝益急、小挫益厲、所以養其氣。用人不盡其所欲爲、所以養其心。<span class="zhu">雖平敍、自歸重養心。</span>故士常蓄其怒、懷其欲而不盡。怒不盡則有餘勇、欲不盡則有餘貪。故雖幷天下、而士不厭兵。此黃帝之所以七十戰而兵不殆也。不養其心、一戰而勝、不可用矣。<span class="zhu">第三段、言議戰當知所養。</span>凡將欲智而嚴、凡士欲愚。智則不可測、嚴則不可犯、故士皆委己而聽命、夫安得不愚。夫惟士愚、而後可與之皆死。<span class="zhu">第四段、言將與士當得智愚。</span>凡兵之動、知敵之主、知敵之將、而後可以動於險。鄧艾縋<span class="zhu">墜、</span>兵於蜀中、非劉禪之庸、則百萬之師可以坐縛、彼固有所侮而動也。<span class="zhu">後漢、炎興元年、魏將鄧艾入蜀、自陰平行無人之地七百餘里、鑿山通道、造作橋閣、山高谷深、至爲艱險。艾以氈自裹、推轉而下。將士皆攀木緣崖、魚貫而進。先登至江油、遂至成都。後主禪出降、漢亡。</span>故古之賢將、能以兵嘗敵、而又以敵自嘗、故去就可以決。<span class="zhu">此段、就上段分出、申說智字。</span>凡主將之道、知理而後可以舉兵、知勢而後可以加兵、知節而後可以用兵。知理則不屈、知勢則不沮、知節則不窮。見小利不動、見小患不避。小利小患、不足以辱吾技也。夫然後有以支大利大患。夫惟養技而自愛者、無敵於天下。故一忍可以支百勇、一靜可以制百動。<span class="zhu">第五段、言主將當知理、勢、節三者。</span>兵有長短、敵我一也。敢問吾之所長、吾出而用之、彼將不與吾校。吾之所短、吾蔽而置之、彼將強與吾角、奈何。曰、吾之所短、吾抗而暴<span class="zhu">僕、</span>之、使之疑而卻。吾之所長、吾陰而養之、使之狎而墮其中。此用長短之術也。<span class="zhu">第六段、言主將當善用長短之術。</span>善用兵者、使之無所顧、有所恃。無所顧、則知死之不足惜。有所恃、則知不至於必敗。尺箠當猛虎、奮呼而操擊。<span class="zhu">喻有所恃。</span>徒手遇蜥<span class="zhu">昔、</span>蜴、<span class="zhu">亦、</span>變色而卻步、<span class="zhu">喻無所恃。</span>人之情也。知此者、可以將矣。袒裼而案劍、則烏獲不敢逼。冠胄衣甲、據兵而寢、則童子彎弓殺之矣。<span class="zhu">此喻不可徒恃、比前喻更深一層。</span>故善用兵者以形固。夫能以形固、則力有餘矣。<span class="zhu">第七段、論有備無患之道。而以善用兵者、以形固終焉。</span>
</p>
<p class="translation">做将领的方法，应当先治理内心。泰山在面前崩塌而脸色不变，麋鹿在左边奔腾而眼睛不眨，然后才可以掌控利害，才可以对敌。凡是用兵，崇尚道义与不道义，即使有利也不要轻举妄动。不只是一次行动的利害，将来会有无法下手的时候。只有道义可以激怒士兵，士兵因道义而愤怒，可以与之百战。凡是作战的方法，未战时养其财力，将战时养其体力，既战时养其士气，既胜时养其心志。谨慎烽火，严密斥候，使耕种的人没有顾虑，这是为了养其财力。丰厚犒赏而让他们休养，这是为了养其体力。小胜更加紧迫，小挫更加激励，这是为了养其士气。用人不让他完全发挥所想做的，这是为了养其心志。所以士兵常常蓄积他们的愤怒，怀着他们的欲望而不完全发泄。愤怒不尽就有余勇，欲望不尽就有余贪。所以即使并吞天下，士兵也不厌倦战争。这就是黄帝七十战而兵力不疲惫的原因。不养其心志，一战而胜，就不能再用了。凡是将领要智慧而严厉，凡是士兵要愚朴。智慧就不可测度，严厉就不可冒犯，所以士兵都委身听命，怎能不愚朴。只有士兵愚朴，然后可以与他们同赴死难。凡是用兵，要了解敌人的君主，了解敌人的将领，然后才可以在险境中行动。邓艾用绳索系着士兵从悬崖下到蜀中，如果不是刘禅昏庸，百万大军可以坐等被擒，他本来有所轻侮才行动。所以古代的贤将，能用兵力试探敌人，又用敌情检验自己，所以去留可以决断。凡是主将的方法，懂得道理然后可以举兵，懂得形势然后可以用兵，懂得节制然后可以运用兵力。懂得道理就不屈服，懂得形势就不沮丧，懂得节制就不穷困。看到小利不动心，看到小患不回避。小利小患，不足以施展我的技能。这样然后才能应对大利大患。只有养护技能而自爱的人，天下无敌。所以一次忍耐可以抵御百次勇敢，一次镇静可以制服百次躁动。兵力有长短，敌我都一样。请问我的长处，我拿出来运用，敌人将不与我较量。我的短处，我遮蔽隐藏，敌人将强行与我较量，怎么办。回答说，我的短处，我显露暴露，使他怀疑而退却。我的长处，我暗中培养，使他轻敌而落入圈套。这就是运用长短的方法。善于用兵的人，使士兵无所顾虑，有所依靠。无所顾虑，就知道死不值得珍惜。有所依靠，就知道不至于必败。一尺长的棍棒对着猛虎，奋力呼喊而挥棒攻击。赤手空拳遇到蜥蜴，变色而退步，这是人之常情。懂得这个道理的，可以做将领了。袒露上身按着剑，乌获也不敢逼近。戴着头盔穿着铠甲，靠着兵器睡觉，童子都能弯弓射杀他。所以善于用兵的人靠阵形巩固。能够靠阵形巩固，那么力量就有余了。</p>
<p class="kindle-cn-para-left">此篇逐節自爲段落、非一片起伏首尾議論也。然先後不紊。由治心而養士、由養士而審勢、由審勢而出奇、由出奇而守備、段落鮮明、井井有序。文之善變化也。
</p>
</div>
</body>
</html>