<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-上梅直講書蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uJyzWUQSHH6L4dWeduORsR4">
<div class="chapter" id="chapter">
<h1>上梅直講書</h1>
<hr/><h2>蘇軾</h2>
<p class="calibre5">軾每讀<span class="shu-ming">詩</span>至<span class="shu-ming">鴟鴞</span>，讀<span class="shu-ming">書</span>至<span class="shu-ming">君奭</span>，常竊悲周公之不遇。<span class="zhu"><span class="shu-ming">鴟鴞</span>， <span class="shu-ming">國風</span>篇名。周公相成王，管、蔡流言於國曰公將不利於孺子。故周公東征二年，而成王猶未知周公之意，公乃作<span class="shu-ming">鴟鴞</span>之詩以貽王。<span class="shu-ming">君奭</span>， <span class="shu-ming">周書</span>篇名。君者，尊之之稱。奭，召公名也。成王幼，周公攝政，當國踐祚。召公疑之，乃作<span class="shu-ming">君奭</span>。○劈頭歎周公起，奇絕。</span>及觀<span class="shu-ming">史</span>，<span class="zhu"><span class="shu-ming">史記</span>。</span>見孔子厄於陳、蔡之間，而弦歌之聲不絕，顏淵仲由之徒，相與問答。夫子曰：「匪兕匪虎，率彼曠野。」吾道非耶？吾何爲於此？」顏淵曰：「夫子之道至大，故天下莫能容。雖然，不容何病？不容然後見君子。」夫子油然而笑曰：「回，使爾多財，吾爲爾宰。」夫天下雖不能容，而其徒自足以相樂如此。<span class="zhu">接手又羨孔子，更奇。○通篇以「樂」字爲主。</span>乃今知周公之富貴，有不如夫子之貧賤。夫以召公之賢，以管蔡之親，而不知其心，則周公誰與樂其富貴？而夫子之所與共貧賤者，皆天下之賢才，則亦足以樂乎此矣。<span class="zhu">富貴而不樂，貧賤而足樂，此周公所以不如夫子也。○雙收周公、孔子，暗以孔子比歐、梅，以其徒自比，意最高，而自處亦高。</span></p>
<p class="calibre5">軾七八歲時，始知讀書，聞今天下有歐陽公者，其爲人如古孟軻韓愈之徒；<span class="zhu">先出歐陽公。</span>而又有梅公者，從之遊，而與之上下其議論。<span class="zhu">次出梅公。</span>其後益壯，始能讀其文詞，想見其爲人。意其飄然脫去世俗之樂，而自樂其樂也。<span class="zhu">歐、梅之樂只虛寫，妙。</span>方學爲對偶聲律之文，<span class="zhu">即作詩及詞、賦之類。</span>求升斗之祿，自度無以進見於諸公之間。來京師逾年，未嘗窺其門。<span class="zhu">欲寫其得見，先寫其不得見。文勢開拓。</span>今年春，天下之士羣至於禮部，執事與歐陽公實親試之，軾不自意獲在第二。既而聞之，執事愛其文，以爲有孟軻之風，而歐陽公亦以其能不爲世俗之文也而取，是以在此。<span class="zhu">嘉祐二年，歐陽文忠公考試禮部進士，疾時文之詭異，思有以救之。梅聖俞時與其事，得公<span class="shu-ming">論刑賞</span>以示文忠，文忠驚喜，以爲異人。欲以冠多士，疑曾子固所爲——子固，文忠門下士也——乃寘公第二。○「不爲世俗之文」，應上「脫去世俗之樂」，正見知己處。</span>非左右爲之先容，非親舊爲之請屬，<span class="zhu">祝。</span>而嚮之十餘年間，聞其名而不得見者，一朝爲知己。<span class="zhu">以上敘歐、梅之識拔，自己之遭遇，極爲淋漓酣暢。</span>退而思之，人不可以苟富貴，亦不可以徒貧賤。<span class="zhu">應前富貴、貧賤。</span>有大賢焉而爲其徒，則亦足恃矣。<span class="zhu">佔地步多少。</span>苟其僥一時之幸，從車騎數十人，使閭巷小民，聚觀而贊歎之，亦何以易此樂也！<span class="zhu">自東坡說出自己之真樂，乃一篇之關鍵。</span>傳曰：「不怨天，不尤人」，蓋「優哉遊哉，可以卒歲」。<span class="zhu">引成語四句收住。</span>執事名滿天下，而位不過五品，其容色溫然而不怒，其文章寬厚敦朴而無怨言，此必有所樂乎斯道也，軾願與聞焉。<span class="zhu">末復以「樂乎斯道」專頌梅公，是「樂」字結穴。</span></p>
<p class="kindle-cn-para-left">此書敘士遇知己之樂。遂首援周公有管、蔡之流言，召公之不悅以形起，而自比於聖門之徒。長公之推尊梅公，與陰自負意，亦極高矣。細看此文，是何等氣象，何等采色！其議論真足破千古來俗腸。絕妙。</p>
</div>
</body>
</html>
