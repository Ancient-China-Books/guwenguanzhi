<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-范雎說秦王國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="um8Y87lh7pHfojyd5mGOho8">
<div class="chapter" id="chapter">
<h1>范雎說秦王</h1>
<hr/><h2>國策</h2>
<p class="calibre5">
范雎<span class="zhu">魏人。</span>至、秦王<span class="zhu">昭王。</span>庭迎范雎、敬執賓主之禮、范雎辭讓。是日見范雎、見者無不變色易容者。<span class="zhu">就旁人形容一筆。</span>秦王屏<span class="zhu">丙、</span>左右、<span class="zhu">屏、除也。</span>宮中虛無人。秦王跪而進曰、先生何以幸教寡人。范雎曰、唯唯。<span class="zhu">委、 ○唯唯、連諾也。</span>有間、<span class="zhu">諫、 ○間、猶頃也。</span>秦王復請。范雎曰、唯唯。若是者三。<span class="zhu">省筆、 ○三唯而終不言、故緩之、以固其心也。</span>秦王跽<span class="zhu">其上聲、</span>曰、<span class="zhu">跽、長跪也。</span>先生不幸教寡人乎。范雎謝曰、非敢然也。臣聞昔者呂尚<span class="zhu">太公望。</span>之遇文王也、身爲漁父、而釣于渭陽之濱耳、若是者交疏也。已一說<span class="zhu">稅、</span>而立爲太師、載與俱歸者、其言深也。<span class="zhu">交疏言深、作反正兩對。</span>故文王果收功于呂尚、卒擅天下、而身立爲帝王。<span class="zhu">一轉。</span>卽使文王疏呂望、而弗與深言、是周無天子之德、而文武無與成其王也。<span class="zhu">二轉。</span>今臣羇旅之臣也、交疏于王、而所願陳者、皆匡君臣之事、處人骨肉之間。<span class="zhu">處、猶在也。謂欲言太后及穰侯等。</span>願以陳臣之陋忠、而未知王心也、所以王三問而不對者、是也、<span class="zhu">三轉方說明。</span>臣非有所畏而不敢言也。<span class="zhu">又撇然一轉、爲下患憂恥之綱。</span>知今日言之於前、而明日伏誅於後、然臣弗敢畏也。<span class="zhu">加三句。</span>大王信行臣之言、死不足以爲臣患、亡不足以爲臣憂、漆身而爲厲、<span class="zhu">同癩、</span>被<span class="zhu">披、</span>髮而爲狂、不足以爲臣恥。<span class="zhu">三句又爲下三段之綱。</span>五帝之聖而死、三王之仁而死、五霸之賢而死、烏獲<span class="zhu">武王力士。</span>之力而死、奔育之勇而死。<span class="zhu">孟奔、夏育、皆衛人。</span>死者、人之所必不免、處必然之勢、<span class="zhu">必然、必至于死也。</span>可以少有補於秦、此臣之所大願也、臣何患乎。<span class="zhu">一段應死不足以爲臣患。</span>伍子胥橐載而出昭關、<span class="zhu">伍子胥自楚奔吳、藏身于橐、載而出楚關。</span>夜行而晝伏、至於蔆水、<span class="zhu">卽溧水。</span>無以餬其口、膝行蒲伏、<span class="zhu">同匍匐、</span>乞食於吳巿、卒興吳國、闔閭爲霸。使臣得進謀如伍子胥、加之以幽囚不復見、是臣說之行也、臣何憂乎。<span class="zhu">一段應亡不足以爲臣憂。</span>箕子、接輿、<span class="zhu">楚人陸通、字接輿。</span>漆身而爲厲、被髮而爲狂、無益于殷楚。使臣得同行于箕子接輿、可以補所賢之主、是臣之大榮也、<span class="zhu">二字無補于時、猶爲之、今爲而有補、故特以爲榮。</span>臣又何恥乎。<span class="zhu">一段應不足以爲臣恥。</span>臣之所恐者、獨恐臣死之後、天下見臣盡忠而身蹷也、<span class="zhu">蹷、僵也。</span>因以杜口裹足、莫肯向秦耳。<span class="zhu">忽掉轉作危語、最足聳聽。</span>足下上畏太后之嚴、下惑姦臣之態、<span class="zhu">忽點出太后姦臣二句、駸駸逼人。</span>居深宮之中、不離保傅之手、<span class="zhu">女保、女傅。</span>終身闇惑、無與照奸、大者宗廟滅覆、小者身以孤危、此臣之所恐耳。<span class="zhu">所云危如累卵、得臣則安也。</span>若夫窮辱之事、死亡之患、臣弗敢畏也。臣死而秦治、賢于生也。<span class="zhu">又掉轉一筆、全篇俱動。</span>秦王跪曰、先生是何言也。夫秦國僻遠、寡人愚不肖、先生乃幸至此、此天以寡人慁<span class="zhu">魂去聲、</span>先生、<span class="zhu">慁、汙辱也。</span>而存先王之廟也。<span class="zhu">應宗廟滅覆句。</span>寡人得受命于先生、此天所以幸先王、而不棄其孤也。<span class="zhu">應身以孤危句。</span>先生奈何而言若此。<span class="zhu">呼應緊甚。</span>事無大小、上及太后、下至大臣、<span class="zhu">交疏之臣、言人骨肉之間、本難啓齒。故一路聳動、一路要挾、直逼出此二句、秦王已受我羈靮、便可深言矣。</span>願先生悉以教寡人、無疑寡人也。范雎再拜、秦王亦再拜。<span class="zhu">又閒寫一筆、見秦王已被范雎籠定。</span>
</p>
<p class="translation">范雎到达秦国，秦王在朝廷迎接范雎，恭敬地执行宾主之礼，范雎推辞谦让。这一天见到范雎，见到的人无不变色改容。秦王屏退左右，宫中空无一人。秦王跪着上前说：「先生用什么来赐教我呢？」范雎说：「是，是。」过了一会儿，秦王又请求。范雎说：「是，是。」像这样三次。秦王长跪说：「先生不愿意赐教我吗？」范雎致歉说：「不敢这样。我听说从前姜太公遇到周文王的时候，身份是渔夫，在渭水北岸钓鱼罢了，像这样是交情疏远。一次游说就被任命为太师，文王载着他一起回去，这是因为他的话深刻。所以文王果然在姜太公那里获得成功，最终统治天下，自己成为帝王。假使文王疏远姜太公，而不跟他深谈，那么周朝就没有天子的德行，文王武王也无法成就王业。现在我是客居的臣子，与大王交情疏远，而我想要陈述的，都是匡正君臣的事情，涉及人家骨肉之间的关系。希望陈述我粗浅的忠心，但不知道大王的心意，所以大王三次询问而我不回答，就是这个原因，我不是有所畏惧而不敢说。知道今天在面前说了，明天就会在后面被处死，但是我不敢畏惧。大王如果相信并实行我的话，死不足以成为我的祸患，逃亡不足以成为我的忧虑，用漆涂身变成麻风病人，披散头发装作疯狂，不足以成为我的耻辱。五帝那样圣明也要死，三王那样仁德也要死，五霸那样贤能也要死，乌获那样力大也要死，孟奔夏育那样勇猛也要死。死亡，是人所必定不能避免的，处在必然的形势下，可以稍微对秦国有所补益，这是我最大的愿望，我有什么可忧患的呢？伍子胥藏在袋子里被运出昭关，夜晚行走白天隐藏，到了溧水，没有东西填饱肚子，膝行匍匐，在吴国市场上乞讨食物，最终振兴了吴国，阖闾成为霸主。假使我能够像伍子胥那样进献谋略，即使被幽禁不再被见，这也是我的主张得以实行，我有什么可忧虑的呢？箕子、接舆，用漆涂身变成麻风病人，披散头发装作疯狂，对殷商和楚国无益。假使我能够和箕子接舆一样行事，可以辅佐贤明的君主，这是我的大荣幸，我又有什么可羞耻的呢？我所害怕的，只是害怕我死之后，天下人看到我尽忠而身体倒下，因此闭口裹足，不肯投奔秦国罢了。您上面畏惧太后的威严，下面被奸臣的态度迷惑，居住在深宫之中，不离开保母傅母的手，终身昏暗迷惑，没有人能够揭露奸邪，大的方面宗庙灭亡覆灭，小的方面自身孤立危险，这才是我所害怕的。至于穷困屈辱的事情，死亡的祸患，我不敢畏惧。我死了而秦国得到治理，胜过活着。」秦王跪着说：「先生这是什么话呢？秦国偏僻遥远，我愚昧不肖，先生竟然有幸来到这里，这是上天用我来辱没先生，而保存先王的宗庙。我能够从先生那里接受教诲，这是上天所以眷顾先王，而不抛弃我这个孤儿。先生为什么说这样的话呢？事情无论大小，上到太后，下到大臣，希望先生全部教导我，不要怀疑我。」范雎再拜，秦王也再拜。
</p>
<p class="kindle-cn-para-left">范雎自魏至秦、欲去穰侯而奪之位。穰侯以太后弟、又有大功于秦、去之豈是容易。始言交疏言深、再言盡忠不避死亡、翻來覆去、只是不敢言。必欲吾之說、千穩萬穩、秦王之心、千肯萬肯、而後一說便入、吾畏其人。
</p>
</div>
</body>
</html>