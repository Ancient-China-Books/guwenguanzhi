<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-弔古戰場文李華</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="uLh3shmkYJIviX9SxwEgvI8">
<div class="chapter" id="chapter">
<h1 class="juan">李華</h1>
<h2 class="title">弔古戰場文</h2>
<hr/>
<p class="calibre5">
浩浩乎平沙無垠、<span class="zhu">銀、</span>敻<span class="zhu">炯、</span>不見人。<span class="zhu">垠、崖際也。敻、遠也。言邊塞之閒、浩浩乎皆平沙無崖、又遠不見人。</span>河水縈帶、羣山糾紛。<span class="zhu">縈帶、縈繞如帶也。糾紛、雜亂也。言舉目惟有山水也。</span>黯兮慘悴、風悲日曛。<span class="zhu">黯、深慘色。曛、無光也。</span>蓬斷草枯、凜若霜晨。<span class="zhu">蓬草盡枯斷、終日如霜落之晨。</span>鳥飛不下、獸鋌<span class="zhu">挺、</span>亡羣。<span class="zhu">鋌、疾走貌。 ○先將空場寫出愁慘氣象。</span>亭長告余曰、此古戰場也、常覆<span class="zhu">福、</span>三軍。往往鬼哭、天陰則聞。<span class="zhu">述亭長言、倍加愁慘。常覆三軍四字、是一篇之綱。</span>傷心哉、秦歟漢歟、將近代歟。<span class="zhu">總弔一筆、只用傷心哉三字、便愁慘無極。</span>吾聞夫齊魏徭戍、荊韓召募。<span class="zhu">徭、役也。戍、守邊卒也。召募、以財招兵也。</span>萬里奔走、連年暴<span class="zhu">僕、</span>露。<span class="zhu">奔走旣遙、暴露又久。</span>沙草晨牧、河冰夜渡。<span class="zhu">晨則牧馬、夜則渡河。</span>地闊天長、不知歸路。寄身鋒刃、腷<span class="zhu">闢、</span>臆誰訴。<span class="zhu">腷臆、意不泄也。 ○此是寫三軍初合未覆時、就秦漢之先說起。</span>秦漢而還、多事四夷。中州耗斁、<span class="zhu">妒、</span>無世無之。<span class="zhu">耗、損也。斁、敗也。 ○總言秦漢以來、事戰場之苦。</span>古稱戎夏、不抗王師。<span class="zhu">自古天子以文教安天下、外戎中夏、不敢抗拒王者之師、以王師用正也。</span>文教失宣、武臣用奇。<span class="zhu">不用正而用奇。</span>奇兵有異於仁義、王道迂闊而莫爲。<span class="zhu">因此多殺傷之慘。</span>嗚呼噫嘻、吾想夫北風振漠、胡兵伺便。<span class="zhu">漠、沙漠之地。伺、偵候也。北風振漠之時、邊防易于疎虞、敵兵常伏、而伺察其便。</span>主將驕敵、期門受戰。<span class="zhu">期門、軍衛之門。主將輕敵、遂臨期門以受戰。</span>野豎旄旗、川迴組練。<span class="zhu">組、組甲。漆甲成組文。練、練袍、皆戰備也。</span>法重心駭、威尊命賤。<span class="zhu">八字、尤極酸楚。</span>利鏃穿骨、驚沙入面。主客相搏、山川震眩。<span class="zhu">主客合圍而相擊、則金鼓互喧、山川亦爲之震眩。</span>聲析江河、勢崩雷電。<span class="zhu">析、分也。聲之震也、足以分江河。勢之崩也、不異于雷電。 ○此是寫初戰未覆時。</span>至若窮陰凝閉、凜冽海隅。<span class="zhu">凜冽、寒氣嚴也。</span>積雪沒脛、<span class="zhu">形去聲、</span>堅冰在鬚。鷙鳥休巢、征馬踟<span class="zhu">池、</span>蹰。<span class="zhu">休巢、休于巢中不出也。踟蹰、行不進貌。言皆畏寒也。</span>繒<span class="zhu">情、</span>纊<span class="zhu">曠、</span>無溫、墮指裂膚。<span class="zhu">繒、帛也。纊、綿也。</span>當此苦寒、天假強胡。憑陵殺氣、以相剪屠。<span class="zhu">加寫苦寒、更自淒慘。</span>徑截輜重、橫攻士卒。<span class="zhu">輜重、載衣物車。</span>都尉新降、將軍覆沒。屍填巨港<span class="zhu">講、</span>之岸、血滿長城之窟。<span class="zhu">坤入聲、 ○窟、孔穴也。</span>無貴無賤、同爲枯骨、可勝<span class="zhu">升、</span>言哉。<span class="zhu">此是寫三軍正覆時。</span>鼓衰兮力盡、矢竭兮絃絕。白刃交兮寶刀折、兩軍蹙兮生死決。<span class="zhu">蹙、迫也。</span>降矣哉、終身夷狄。戰矣哉、骨暴沙礫。<span class="zhu">力、 ○礫、小石。 ○此重寫三軍欲覆未覆時。</span>鳥無聲兮山寂寂、夜正長兮風淅淅。<span class="zhu">昔、 ○淅淅、聲肅也。</span>魂魄結兮天沉沉、<span class="zhu">沉沉、昏暗也。</span>鬼神聚兮雲冪冪。<span class="zhu">密、 ○冪冪、陰慘也。</span>日光寒兮草短、月色苦兮霜白。傷心慘目、有如是耶。<span class="zhu">此則寫三軍已覆之後也。</span>吾聞之、牧用趙卒、大破林胡。開地千里、遁逃匈奴。<span class="zhu">李牧、趙良將。 ○歎趙。</span>漢傾天下、財殫力痡、<span class="zhu">敷、</span>任人而已、其在多乎。<span class="zhu">痡、病也。漢雖傾動天下、而財盡力病、因思守邊之將、在得人、不在多也。 ○怨漢。</span>周逐獫<span class="zhu">險、</span>狁、<span class="zhu">允、</span>北至太原。旣城朔方、全師而還。<span class="zhu">旋、</span>飲至策勳、和樂且閑。穆穆棣棣、君臣之間。<span class="zhu">獫狁、北狄也。朔方、北荒之地。飲至、歸而告至于廟而飲也。穆穆、幽深和敬之貌。棣棣、威儀閑習之貌。 ○歎周。</span>秦起長城、竟海爲關。荼毒生靈、萬里朱殷。<span class="zhu">煙、 ○殷、赤黑色。朱、血色。血色久則殷。 ○怨秦。</span>漢擊匈奴、雖得陰山。枕骸徧野、功不補患。<span class="zhu">怨漢。 ○看他疊疊只怨秦漢、卽近代不言可知。</span>蒼蒼蒸民、<span class="zhu">蒼蒼、天也。蒸、衆也。言天生衆民。</span>誰無父母、提攜捧負、畏其不壽。誰無兄弟、如足如手。誰無夫婦。如賓如友。生也何恩、殺之何咎。<span class="zhu">死于戰者有何罪。</span>其存其沒、家莫聞知。<span class="zhu">父母兄弟妻子、不得而知。</span>人或有言、將信將疑。悁悁<span class="zhu">淵、</span>心目、寢寐見之。<span class="zhu">悁悁、憂忿也。</span>布奠傾觴、哭望天涯。<span class="zhu">夷、 ○布奠而哭望、不知其死所也。</span>天地爲愁、草木悽悲。弔祭不至、精魂何依。<span class="zhu">又從家中寫出酸楚。</span>必有凶年、人其流離。<span class="zhu">老子云、大軍之後、必有凶年。不但死者可傷、生者亦可慮也。</span>嗚呼噫嘻、時耶命耶、從古如斯。<span class="zhu">總結秦漢近代。</span>爲之奈何、守<span class="zhu">狩、</span>在四夷。<span class="zhu">雖有宣文教、施仁義以行王道、使戎夏爲一、而四夷各爲天子守土、則無事于戰矣。 ○結出一篇主意。</span>
</p>
<p class="kindle-cn-para-left">通篇只是極寫亭長口中、常覆三軍一語。所以常覆三軍、因多事四夷故也。遂將秦漢至近代、上下數千百年、反反覆覆、寫得愁慘悲哀、不堪再誦。
</p>
</div>
</body>
</html>