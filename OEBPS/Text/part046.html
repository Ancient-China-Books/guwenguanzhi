<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-諸稽郢行成于吳國語・吳語</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uDYEWfqS48j9jSho8UabC39">
<div class="chapter" id="chapter">
<h1>諸稽郢行成于吳</h1>
<hr/><h2>國語・吳語</h2>
<p class="calibre5">
吳王夫<span class="zhu">扶、</span>差起師伐越、<span class="zhu">魯定十四年、吳伐越、越敗之于檇李、闔廬傷足而死。後三年、夫差敗越于夫椒、報檇李也。大夫種求成于吳、吳許越成。至是吳又起師伐越。</span>越王句踐起師逆之江。<span class="zhu">逆、迎戰也。</span>大夫種乃獻謀曰、夫吳之與越、唯天所授、王其無庸戰。<span class="zhu">言唯天所命、不用戰也。 ○先頓一句。</span>夫申胥、<span class="zhu">伍子胥奔吳、吳子與之申地、故曰申胥。</span>華登、<span class="zhu">宋司馬華費遂之子、奔吳爲大夫。</span>簡服吳國之士於甲兵、而未嘗有所挫也。<span class="zhu">簡服、練習也。挫、毀折也。言二子善于用兵。</span>夫一人善射、百夫決拾、<span class="zhu">決、以象骨爲之、著于右手大指、所以鉤弦開體。拾、以皮爲之、著于左臂以遂弦。言二子善用兵、衆心化之、猶一人善射、而百夫競著決拾以效之也。</span>勝未可成。<span class="zhu">越之勝吳、殆未可必。</span>夫謀必素見成事焉而後履之、不可以授命。<span class="zhu">素、豫也。履、行也。授命、猶言致命。言當謀定後戰、不可輕出喪師。</span>王不如設戎、約辭行成、以喜其民、以廣侈吳王之心。<span class="zhu">不如設兵自守、卑約其辭、以求平于吳、吳民必喜。乃所以驕夫差之心也。 ○廣侈吳王之心、是獻謀主意。</span>吾以卜之於天、天若棄吳、必許吾成、而不吾足也、<span class="zhu">不以吾爲足慮。</span>將必寬然有伯<span class="zhu">霸、</span>諸侯之心焉。<span class="zhu">所謂廣侈之也。</span>旣罷<span class="zhu">疲、</span>弊其民、而天奪之食、<span class="zhu">心旣廣侈、則民必罷弊、而天祿盡。</span>安受其燼、<span class="zhu">盡、</span>乃無有命矣。<span class="zhu">燼、餘也。天之所棄、吾取者乃天之餘也。乃無有命、言吳更無天命也。 ○大夫種布算已定。</span>越王許諾。乃命諸稽郢<span class="zhu">越大夫。</span>行成于吳曰、<span class="zhu">下皆約辭。</span>寡君句踐、使下臣郢、不敢顯然布幣行禮、敢私告于下執事曰、<span class="zhu">開口辭便約。</span>昔者越國見禍、得罪于天王、<span class="zhu">指檇李傷闔廬事。天王、尊之以名。</span>天王親趨玉趾、<span class="zhu">謂敗越于夫椒。</span>以心孤句踐、而又宥赦之。<span class="zhu">孤、棄也。破越不取、是心棄句踐而宥赦之也。</span>君王之于越也、繄起死人而肉白骨也。<span class="zhu">繄、是也。 ○感德語、所以侈其心。</span>孤不敢忘天災、<span class="zhu">指上見禍言。 ○頓挫。</span>其敢忘君王之大賜乎。<span class="zhu">加此二句、見誠心感德。 ○已上述吳昔日之恩。</span>今句踐申禍無良、<span class="zhu">申禍、重見禍也。無良、言己之不善。 ○作自責語。</span>草鄙之人、敢忘天王之大德、而思邊陲之小怨、以重得罪於下執事。<span class="zhu">存國爲德之大、侵疆爲怨之小、重得罪、謂報見侵也。 ○作一振、逼入起師逆江意。</span>句踐用帥二三之老、親委重罪、頓顙于邊。<span class="zhu">委、任也。言起師逆之江者、乃帥二三臣、自任大罪、叩頭請服于境、非敢得罪于吳也。</span>今君王不察、盛怒屬兵、將殘伐越國。越國固貢獻之邑也、<span class="zhu">頓挫。</span>君王不以鞭箠使之、而辱軍士、使寇令焉。<span class="zhu">若禦寇之號令。 ○越辭愈卑、其心愈侈。</span>句踐請盟。<span class="zhu">以吳不察、故請盟。</span>一介嫡女、執箕帚以晐<span class="zhu">同該、</span>姓於王宮。<span class="zhu">晐、備也。曲禮、納女于天子曰備百姓。</span>一介嫡男、奉槃<span class="zhu">同盤、</span>匜<span class="zhu">移、</span>以隨諸御。<span class="zhu">匜、洗手器。御、近臣宦豎之屬。</span>春秋貢獻、不解<span class="zhu">同懈、</span>於王府。<span class="zhu">應貢獻之邑句。 ○此言旣盟之後如此。</span>天王豈辱裁之、亦征諸侯之禮也。<span class="zhu">天王豈能辱意裁制之、此亦天子征稅諸侯之禮也。 ○已上望吳今日之澤。</span>夫諺曰、狐埋之而狐搰<span class="zhu">骨、</span>之、是以無成功。<span class="zhu">搰、發也。 ○喻甚奇。</span>今天王旣封殖越國、以明聞<span class="zhu">去聲、</span>于天下、而又刈亡之、是天王之無成勞也。<span class="zhu">封殖刈亡、以草木自比。言吳今日之刈亡、徒勞昔日之封殖也。 ○忽作責吳語、妙。</span>雖四方之諸侯、則何實以事吳。<span class="zhu">實、信也。 ○牽引諸侯、正以自爲、妙。</span>敢使下臣盡辭、唯天王秉利度義焉。<span class="zhu">越服吳爲利、吳舍越爲義。</span>
</p>
<p class="translation">吴王夫差起兵征伐越国，越王勾践起兵在江边迎战。大夫文种于是献计说：「吴国与越国的胜负，只有上天决定，大王您不如不要交战。申胥、华登训练吴国的士卒使用兵器，从未有过挫败。一人善于射箭，百人就竞相佩戴决拾效法他，我们要胜吴恐怕难以成功。谋划一定要预先看到成功的可能才去实行，不可轻率出战丧师。大王不如陈设兵卒自守，用谦卑的言辞去向吴国求和，使吴国百姓欢喜，以此来助长吴王骄纵的心思。我们用这办法来占卜上天的旨意，上天如果要抛弃吴国，必定会允许我们求和，却不把我们放在眼里，吴王必定会心中舒畅地产生称霸诸侯的野心。他既然使百姓疲惫困苦，上天又夺去他的福禄，我们安然接收他的残余，吴国就再也没有天命了。」越王答应了。于是命令诸稽郢去向吴国求和说：「敝国君主勾践，派遣下臣郢，不敢公开布币行礼，敢私下禀告下执事：从前越国遭遇祸难，得罪了天王，天王亲自驾临，本想抛弃勾践，却又宽宥赦免了他。君王对于越国，这是让死人复活、让白骨长肉啊。我不敢忘记那次天降的灾祸，又岂敢忘记君王的大恩大德呢？如今勾践又遭祸患实在不善，草野鄙陋之人，竟敢忘记天王的大德，反而计较边境的小怨，以至于再次得罪下执事。勾践率领几位老臣，亲自承担重罪，在边境叩头请罪。如今君王不加明察，大怒而出兵，将要残灭越国。越国本是向您进贡的属邑，君王不用鞭子驱使它，反而劳烦军士，像对付敌寇一样号令。勾践请求盟誓。一位嫡女，拿着扫帚到王宫充备姬妾。一位嫡男，捧着盘匜跟随侍从。春秋两季的贡献，不懈怠地送到王府。天王岂能屈尊裁制，这也是诸侯向天子纳贡的礼节啊。俗话说，狐狸埋藏东西却又自己挖出来，所以没有成功。如今天王既然已经封殖了越国，在天下闻名，又要剪除灭亡它，这是天王您白费前功啊。即使四方诸侯，又凭什么诚心侍奉吴国呢？请让下臣把话说完，只望天王权衡利益斟酌道义。」
</p>
<p class="kindle-cn-para-left">諸稽郢行成之詞、雖只是廣侈吳王之心、其中可罪者不少。如不敢忘天災、自強之心露。狐搰無成功、藐吳之意見矣。縱多巧辭、皆玩弄也。使非天欲棄吳、其說能終行乎。
</p>
</div>
</body>
</html>
