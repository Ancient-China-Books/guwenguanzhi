<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-永州韋使君新堂記柳宗元</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uDB7PKObMz9p3ZvxOiHLsg4">
<div class="chapter" id="chapter">
<h1>永州韋使君新堂記</h1>
<hr/><h2>柳宗元</h2>
<p class="calibre5">
將爲穹谷嵁<span class="zhu">謙、</span>巖淵池於郊邑之中、則必輦<span class="zhu">連上聲、</span>山石、溝澗壑、陵絕險阻、疲極人力、乃可以有爲也。<span class="zhu">劈空翻起。</span>然而求天作地生之狀、咸無得焉。<span class="zhu">又翻。</span>逸其人、因其地、全其天、昔之所難、今於是乎在。<span class="zhu">落入。 ○發端忽作數折、全用虛字襯成、筆法奇幻。</span>永州實惟九疑之麓。<span class="zhu">六、 ○九疑、山名、有九谿、皆相似、故名。麓、山足也。</span>其始度<span class="zhu">鐸、</span>土者、環山爲城。<span class="zhu">書、惟荒度土功。 ○此句、追原城中、所以有自然泉石之故。</span>有石焉、翳於奧草。有泉焉、伏於土塗。蛇虺<span class="zhu">毀、</span>之所蟠、貍鼠之所游。茂樹惡木、嘉葩<span class="zhu">帕平聲、</span>毒卉。<span class="zhu">毀、</span>亂雜而爭植、號爲穢墟。<span class="zhu">翳、蔽也。奧、深也。虺、蛇屬。葩、花貌。卉、草之總名。 ○寫得荒蕪不堪、以起下開闢之功。</span>韋公<span class="zhu">永州刺史。</span>之來、旣逾月。理甚無事。<span class="zhu">欲寫韋公之開闢新堂、先著理甚無事四字、妙。</span>望其地、且異之。<span class="zhu">六字、寫出理甚無事人、閒心妙眼。</span>使命芟<span class="zhu">衫、</span>其蕪、<span class="zhu">無、</span>行其塗、積之丘如、蠲<span class="zhu">涓、</span>之瀏<span class="zhu">流、</span>如、旣焚旣釃、<span class="zhu">詩、</span>奇勢迭出。<span class="zhu">除草曰芟。積、聚其草也。丘如、草高貌。蠲、除其穢也。瀏如、水清貌。焚、燒其所積之草也。釃、疏其已清之流也。 ○此記始事。</span>清濁辨質、美惡異位。<span class="zhu">非穢墟矣。</span>視其植、則清秀敷舒。<span class="zhu">茂樹嘉葩。</span>視其蓄、則溶漾紆餘。<span class="zhu">蓄、水聚處。溶、安流也。漾、水搖動貌。紆、曲也。餘、繞也。 ○有泉。</span>怪石森然、周於四隅。或列或跪、或立或仆。竅穴逶<span class="zhu">威、</span>邃、<span class="zhu">歲、</span>堆阜突怒。<span class="zhu">逶、曲也。邃、深也。 ○有石。 ○此記畢工。</span>乃作棟宇、以爲觀遊。凡其物類、無不合形輔勢、效伎於堂廡<span class="zhu">武、</span>之下。<span class="zhu">此記新堂。</span>外之連山高原、林麓之崖、間廁隱顯。邇延野綠、遠混天碧、咸會於譙<span class="zhu">樵、</span>門之內。<span class="zhu">譙門、城門上樓、以望敵者。新堂在郊邑中、故云譙門之內。 ○此記堂外。 ○敍荒蕪處、便是個荒蕪境界。敍修潔處、便似個修潔場所。可謂文中有畫。</span>已乃延客入觀、繼以宴娛。<span class="zhu">魚、</span>或贊且賀曰、見公之作、知公之志。<span class="zhu">推進一步。</span>公之因土而得勝、豈不欲因俗以成化。公之擇惡而取美、豈不欲除殘而佑仁。公之蠲濁而流清、豈不欲廢貪而立廉。公之居高以望遠、豈不欲家撫而戶曉。<span class="zhu">贊賀語、說出新堂關係政教、所見者大。</span>夫然、則是堂也、<span class="zhu">宕開一筆。以作總束。</span>豈獨草木土石水泉之適歟、山原林麓之觀歟、將使繼公之理者、視其細、知其大也。<span class="zhu">結出斯堂之不朽。</span>宗元請志諸石、措諸壁、編以爲二千石楷法。<span class="zhu">刺史稱二千石。楷、式也。儒行、今世行之、後世以爲楷。</span>
</p>
<p class="translation">要想在郊城之中建造高山深谷、峻岩深潭，就必须运来山石、开凿沟壑深渊、翻越险峻阻隔、耗尽人力，才可能有所建树。然而即使这样，也不能得到天造地设的自然景观。让人们闲适，顺应地势，保全天然，从前难以做到的，现在在这里实现了。永州正处在九疑山的山脚下。当初测量土地的人，环绕着山修建城池。这里有岩石，被荒草掩蔽。这里有泉水，埋藏在土层之下。是毒蛇盘踞的地方，是野猫老鼠出没之所。茂密的树木与恶劣的杂木，美丽的花朵与有毒的野草，混乱杂生而争相生长，被称作荒废的废墟。韦使君来到这里，已经过了一个多月。政事治理得很清闲。他眺望这块地方，觉得很奇特。于是命人砍除荒草，疏通道路，积聚的杂草堆得像小山，清除的污秽使水流清澈见底，又焚烧又疏导，神奇的景观不断呈现。清浊分明，美丑各居其位。看那树木花草，清秀舒展。看那池水，安详荡漾、曲折环绕。奇石森列，环绕四周。有的排列，有的如跪，有的如立，有的如卧。洞穴曲折幽深，土丘突兀高耸。于是建造房屋，作为游览观赏之所。凡是这些景物，无不配合形态辅助气势，在厅堂廊庑之下施展技艺。堂外远处的连绵群山、高原，林木丛生的山崖，若隐若现。近处延伸着野外的青绿，远处融合着天空的碧蓝，都汇聚在城门楼之内。于是邀请宾客进来观赏，继而举行宴会娱乐。有人赞美并祝贺说，看到您的作为，就知道您的志向。您因地制宜而获得美景，难道不是想因循风俗来成就教化吗？您选择丑恶而取其美好，难道不是想除去残暴而保护仁爱吗？您清除污浊而使水流清澈，难道不是想废除贪婪而树立廉洁吗？您登高而望远，难道不是想抚慰每家每户而使他们明白道理吗？既然这样，那么这座厅堂，难道仅仅是草木土石泉水的赏心悦目，山原林麓的美景观赏吗？将使继承您来治理的人，看到这些细微之处，而明白其中的重大意义。我柳宗元请求把这些刻在石碑上，挂在墙壁上，编辑起来作为地方长官的典范。</p>
<p class="kindle-cn-para-left">只要表章韋使君開闢新堂之功、先說一段名勝之難得。又說一段舊址之荒穢。以起韋公于政理之暇新之、所以爲有功。末特開一議、見新堂煞甚關係、是記中所不可少。
</p>
</div>
</body>
</html>
