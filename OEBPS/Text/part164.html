<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-朋黨論歐陽修</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="u2QSAj3kIsKFVpLWQgRxOTG">
<div class="chapter" id="chapter">
<h1>朋黨論</h1>
<hr/><h2>歐陽修</h2>
<p class="calibre5">
臣聞朋黨之說、自古有之、惟幸人君辨其君子小人而已。<span class="zhu">歸重人君、一篇主意。</span>大凡君子與君子、以同道爲朋。小人與小人、以同利爲朋。此自然之理也。<span class="zhu">君子小人、先平寫一筆。</span>然臣謂小人無朋、惟君子則有之。其故何哉。<span class="zhu">側注君子立論。</span>小人所好者、利祿也。所貪者、貨財也。當其同利之時、暫相黨引以爲朋者、僞也。及其見利而爭先、或利盡而交疏、則反相賊害。雖其兄弟親戚、不能相保。故臣謂小人無朋、其暫爲朋者、僞也。<span class="zhu">承寫小人無朋。</span>君子則不然。所守者道義、所行者忠信、所惜者名節。以之修身、則同道而相益。以之事國、則同心而共濟。終始如一、此君子之朋也。<span class="zhu">承寫君子有朋。</span>故爲人君者、但當退小人之僞朋、用君子之真朋、則天下治矣。<span class="zhu">應轉人君辨其君子小人句、作一束。以起下六段意。</span>堯之時、小人共工驩兜等四人爲一朋、君子八元、<span class="zhu">伯奮、仲堪、叔獻、季仲、伯虎、仲熊、叔豹、季貍。</span>八愷、<span class="zhu">蒼舒、隤敳、檮戭、大臨、尨降、庭堅、仲容、叔達。</span>十六人爲一朋。舜佐堯、退四凶小人之朋、而進元愷君子之朋、堯之天下大治。<span class="zhu">君子一證。</span>及舜自爲天子、而皋夔稷契等二十二人、<span class="zhu">四岳、九官、十二牧。</span>並列於朝、更相稱美、更相推讓、凡二十二人爲一朋。而舜皆用之、天下亦大治。<span class="zhu">君子又一證。</span>書曰、紂有臣億萬、惟億萬心。周有臣三千、惟一心。紂之時、億萬人各異心、可謂不爲朋矣、然紂以亡國。<span class="zhu">小人一證。</span>周武王之臣三千人爲一大朋、而周用以興。<span class="zhu">君子又一證。</span>後漢獻帝時、盡取天下名士囚禁之、目爲黨人。<span class="zhu">時以竇武、陳蕃、李膺、郭泰、范滂、張儉等爲黨人。</span>及黃巾賊起、漢室大亂、後方悔悟、盡解黨人而釋之、然已無救矣。<span class="zhu">鉅鹿張角、聚衆數萬、皆著黃巾、以爲標幟、時人謂之黃巾賊。帝召羣臣會議、皇甫嵩以爲宜解黨禁、帝懼而從之。 ○小人又一證。</span>唐之晚年、漸起朋黨之論。<span class="zhu">李德裕之黨多君子、牛僧孺之黨多小人、號牛李黨。</span>及昭宗時、盡殺朝之名士、或投之黃河、曰、此輩清流、可投濁流。而唐遂亡矣。<span class="zhu">天佑二年、朱全忠聚朝士、貶官者三十餘人、於白馬驛盡殺之。時李振屢舉進士不中第、深疾縉紳之士、言於全忠曰、此輩嘗自謂清流、宜投之黃河、使爲濁流。全忠笑而從之。 ○小人又一證。</span>夫前世之主、能使人人異心不爲朋、莫如紂。能禁絕善人爲朋、莫如漢獻帝。能誅戮清流之朋、莫如唐昭宗之世。然皆亂亡其國。<span class="zhu">繳上紂漢唐三段、是不能辨君子小人者。</span>更相稱美推讓而不自疑、莫如舜之二十二臣。舜亦不疑而皆用之。然而後世不誚舜爲二十二人朋黨所欺、而稱舜爲聰明之聖者、以能辨君子與小人也。周武之世、舉其國之臣三千人共爲一朋、自古爲朋之多且大莫如周、然周用此以興者、善人雖多而不厭也。<span class="zhu">繳前舜武三段、是能辨君子小人者。 ○看他一一用倒捲之法、五莫如字、尤錯落可誦。</span>嗟呼、治亂興亡之迹、爲人君者、可以鑒矣。<span class="zhu">總繳治亂興亡四字。歸到人君身上、直與篇首惟幸人君句相應。</span>
</p>
<p class="translation">臣听说关于朋党的言论，自古以来就有，只希望君主能辨别其中的君子和小人罢了。大凡君子与君子，因为道义相同而结为朋党。小人与小人，因为利益相同而结为朋党。这是自然的道理。然而臣认为小人没有朋党，只有君子才有。原因是什么呢。小人所喜好的，是利禄。所贪图的，是财货。当他们利益相同的时候，暂时互相勾结成为朋党，这是虚假的。等到见到利益而争先恐后，或者利益用尽而交情疏远，就反过来互相残害。即使是他们的兄弟亲戚，也不能互相保全。所以臣认为小人没有朋党，他们暂时结为朋党，是虚假的。君子就不是这样。所坚守的是道义，所践行的是忠信，所珍惜的是名节。用它来修养自身，就因为道义相同而互相促进。用它来服务国家，就同心协力共同救助。始终如一，这就是君子的朋党。所以作为君主，只应当斥退小人的虚假朋党，任用君子的真正朋党，那么天下就能治理好了。尧的时代，小人共工、驩兜等四人结为一个朋党，君子八元、八恺，十六人结为一个朋党。舜辅佐尧，斥退四凶小人的朋党，而提拔元恺君子的朋党，尧治下的天下大治。等到舜自己做了天子，而皋陶、夔、后稷、契等二十二人，一起在朝廷任职，互相称赞美德、互相推让，总共二十二人结为一个朋党。舜全都任用他们，天下也大治。《尚书》说，纣王有亿万臣子，却各有各的心思。周朝有三千臣子，却齐心一意。纣王的时候，亿万人各怀异心，可以说不结为朋党了，然而纣王因此亡国。周武王的三千臣子结为一大朋党，周朝因此兴盛。后汉献帝时期，把天下所有名士都抓起来囚禁，称为党人。等到黄巾贼起事，汉朝大乱，之后才后悔醒悟，把党人全部释放，然而已经来不及了。唐朝末年，逐渐兴起朋党的言论。到昭宗的时候，把朝廷的名士全部杀掉，有的投入黄河，说，这些清流之辈，可以投入浊流。于是唐朝就灭亡了。前代的君主，能使人人异心而不结为朋党的，没有谁比得上纣王。能禁绝善人结为朋党的，没有谁比得上汉献帝。能诛杀清流朋党的，没有谁比得上唐昭宗的时代。然而他们都使国家动乱灭亡。互相称赞美德、推让而不自疑的，没有谁比得上舜的二十二位臣子。舜也不怀疑而全都任用他们。然而后世不讥讽舜被二十二人的朋党所欺骗，而称赞舜为聪明的圣人，因为他能辨别君子与小人。周武王的时代，全国三千臣子共同结为一个朋党，自古以来朋党之多且大没有谁比得上周朝，然而周朝凭此兴盛，因为善人虽多也不嫌多。唉，治乱兴亡的历史轨迹，作为君主的人，可以借鉴了。</p>
<p class="kindle-cn-para-left">公此論爲杜、范、韓、富諸人發也。時王拱辰、章得象輩欲傾之。公旣疏救、復上此論。蓋破藍元震朋黨之說、意在釋君之疑。援古事以證辨、反覆曲暢、婉切近人。宜乎仁宗爲之感悟也。
</p>
</div>
</body>
</html>