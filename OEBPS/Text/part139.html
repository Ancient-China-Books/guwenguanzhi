<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-送楊少尹序韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="ucQUmaVdIRvJBHve7dlLRmC">
<div class="chapter" id="chapter">
<h1>送楊少尹序</h1>
<hr/><h2>韓愈</h2>
<p class="calibre5">
昔疏廣、受二子、以年老、一朝辭位而去。<span class="zhu">漢疏廣、東海蘭陵人。仕至太子太傅。兄子受、仕至太子少傅。在位五年、廣謂受曰、知足不辱、知止不殆、宦成名立、如此不去、懼有後悔。乃上疏乞骸骨、上許之。</span>於時公卿設供張、祖道都門外、車數百兩。<span class="zhu">去聲、 ○供張、謂供具張設也。祭道神曰祖。祖道、謂踐行也。兩、一車也。一車兩輪、故謂之兩。</span>道路觀者、多歎息泣下、共言其賢。漢史既傳其事、而後世工畫者、又圖其迹。至今照人耳目、赫赫若前日事。<span class="zhu">敍二疏事引起。</span>國子司業楊君巨源、<span class="zhu">入題。</span>方以能詩訓後進、<span class="zhu">此句補楊君在官時事。</span>一旦以年滿七十、亦白丞相去歸其鄉。<span class="zhu">敍楊君事畢、以下發議論。</span>世常說古今人不相及、今楊與二疏、其意豈異也。<span class="zhu">隨手先作一總。</span>予忝在公卿後、<span class="zhu">時公爲吏部侍郎。</span>遇病不能出。<span class="zhu">一篇情景、全在托病上寫出。</span>不知楊侯去時、城門外送者幾人、車幾兩、馬幾匹、道邊觀者、亦有歎息知其爲賢與否。而太史氏又能張大其事、爲傳繼二疏蹤跡否、不落莫否。<span class="zhu">司業去位、國史亦書。但不張大其事、雖書亦落莫也。</span>見今世無工畫者、而畫與不畫、固不論也。<span class="zhu">上文圖迹、原屬後世事、所以付之不論。 ○此段從二疏合到楊侯。</span>然吾聞楊侯之去、丞相有愛而惜之者、白以爲其都少尹、不絕其祿。<span class="zhu">白之于朝命、爲其邑少尹、不絕其俸祿。</span>又爲歌詩以勸之、京師之長於詩者、亦屬<span class="zhu">祝、</span>而和之。又不知當時二疏之去、有是事否。<span class="zhu">此段從楊侯合到二疏。</span>古今人同不同未可知也。<span class="zhu">隨手再作一總、應前古今人不相及。</span>中世士大夫、以官爲家、罷則無所於歸。<span class="zhu">反襯楊侯。</span>楊侯始冠、<span class="zhu">去聲、</span>舉於其鄉、歌鹿鳴而來也。<span class="zhu">賓句。</span>今之歸、<span class="zhu">主句。</span>指其樹曰、某樹吾先人之所種也。某水某丘、吾童子時所釣遊也。<span class="zhu">點出歸鄉風趣。</span>鄉人莫不加敬、誡子孫以楊侯不去其鄉爲法。<span class="zhu">法其不以官爲家、罷後有所歸。</span>古之所謂鄉先生、沒而可祭於社者、<span class="zhu">古人臨文不諱。</span>其在斯人歟、其在斯人歟。<span class="zhu">感歎不盡。</span>
</p>
<p class="translation">从前疏广、疏受叔侄二人，因为年老，一天辞去官职离开了。当时公卿设置供应陈设，在都城门外为他们饯行，车有几百辆。道路上观看的人，许多都叹息流泪，共同称赞他们贤良。汉代史书已经记载了他们的事迹，而后世善于绘画的人，又画了他们的踪迹。到今天照耀人们的耳目，非常显赫好像前日的事。国子司业杨君巨源，正在用诗歌来教导后进，一天因为年满七十岁，也向丞相禀告辞官回归故乡。世人常说古今人不能相比，现在杨君和二疏，他们的心意难道不同吗？我忝在公卿之后，遇到生病不能出门。不知道杨侯离开的时候，城门外送行的有几人，车有几辆，马有几匹，道路旁边观看的，也有叹息知道他贤良的吗？而太史又能不能张大他的事迹，作传记以继承二疏的踪迹，不会冷落吗？看现在世上没有善于绘画的人，而画与不画，本来就不讨论了。然而我听说杨侯离开时，丞相有爱惜他的人，向朝廷禀告任命他为他家乡的少尹，不断绝他的俸禄。又作歌诗来劝勉他，京城里擅长诗歌的人，也跟随附和他。又不知道当时二疏离开，有这样的事吗？古今人相同不相同不可知道。中古以来的士大夫，把官职当作家，罢官就没有地方可以归去。杨侯刚成年时，在他的家乡被举荐，唱着《鹿鸣》而来的。现在归去，指着树说：某树是我先人所种的。某水某丘，是我童年时钓鱼游玩的地方。乡里人没有不尊敬的，告诫子孙以杨侯不离开故乡为榜样。古代所说的乡先生，去世后可以在社中祭祀的，难道就在这个人身上吗，难道就在这个人身上吗！</p>
<p class="kindle-cn-para-left">巨源之去、未必可方二疏。公欲張大之、將來形容、又不可確言。特前說二疏所有、或少尹所無。後說少尹所有、或二疏所無。則巨源之美不可掩、而已亦不至失言。末托慨世之詞、寫出楊侯歸鄉、可敬可愛、情景宛然。
</p>
</div>
</body>
</html>