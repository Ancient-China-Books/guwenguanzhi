<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-與于襄陽書韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uzO5z3sZHMlObTJMr7TzU5H">
<div class="chapter" id="chapter">
<h1>與于襄陽書</h1>
<hr/><h2>韓愈</h2>
<p class="calibre5">
七月三日、將仕郎守國子四門博士韓愈、謹奉書尚書閤<span class="zhu">蛤、</span>下。<span class="zhu">貞元十四年九月、以工部尚書于頔爲山南東道節度使。公書稱守國子四門博士、則當在十六年秋也。</span>士之能享大名、顯當世者、莫不有先達之士、負天下之望者、爲之前焉。<span class="zhu">言下之人必如此、一扇。</span>士之能垂休光、照後世者、亦莫不有後進之士、負天下之望者、爲之後焉。<span class="zhu">言上之人必如此、一扇。</span>莫爲之前、雖美而不彰。<span class="zhu">翻前扇。</span>莫爲之後、雖盛而不傳。<span class="zhu">翻後扇。</span>是二人者、未始不相須也。<span class="zhu">後先有待。</span>然而千百載乃一相遇焉。<span class="zhu">上下難逢。</span>豈上之人無可援、下之人無可推<span class="zhu">退平聲、</span>歟。<span class="zhu">援、猶干也。推、求而進之也。</span>何其相須之殷、而相遇之疎也。<span class="zhu">上下之閒、是必有故。</span>其故在下之人、負其能不肯諂其上。<span class="zhu">下不肯援。</span>上之人、負其位不肯顧其下。<span class="zhu">上不肯推。</span>故高材多戚戚之窮、<span class="zhu">不能享大名、顯當世。</span>盛位無赫赫之光。<span class="zhu">不能垂休光、照後世。</span>是二人者之所爲皆過也。<span class="zhu">負能負位、各有其咎。 ○一句斷定。</span>未嘗干之、不可謂上無其人。<span class="zhu">非無可援。</span>未嘗求之、不可謂下無其人。<span class="zhu">非無可推。 ○自起至此、只是相須殷而相遇疎、一句話、却作許多曲折。</span>愈之誦此言久矣、未嘗敢以聞於人。<span class="zhu">言己平日誦此言已熟、終未嘗輕以告人。 ○承上起下。</span>側聞閤下<span class="zhu">方入襄陽。</span>抱不世之才、特立而獨行、道方而事實。卷舒不隨乎時、文武唯其所用。豈愈所謂其人哉。<span class="zhu">上有其人。</span>抑未聞後進之士、有遇知於左右、獲禮於門下者。<span class="zhu">莫爲之後。</span>豈求之而未得邪。將志存乎立功、而事專乎報主、雖遇其人、未暇禮邪。何其宜聞而久不聞也。<span class="zhu">問得委婉、疑得風刺。</span>愈雖不材、<span class="zhu">方入自己。</span>其自處不敢後於恆人。<span class="zhu">以其人自處。</span>閤下將求之而未得歟。古人有言、請自隗<span class="zhu">韋、</span>始。<span class="zhu">國策、燕昭王收破燕后卽位、卑身厚幣以招賢者、將欲報讎、往見郭隗先生。對曰、今王欲致士、先從隗始。隗且見事、況賢于隗者乎。豈遠千里哉。 ○橫插一句、有情更有力。</span>愈今者惟朝夕芻米僕賃<span class="zhu">任、</span>之資是急、不過費閤下一朝之享而足也。<span class="zhu">應求之未得。</span>如曰吾志存乎立功、而事專乎報主。雖遇其人、未暇禮焉。則非愈之所敢知也。<span class="zhu">應吾志未暇。後半截議論、皆是設爲疑詞以自道達、首尾回顧、聯絡精神。</span>世之齪齪<span class="zhu">錯、</span>者、旣不足以語<span class="zhu">去聲、</span>之。<span class="zhu">齪齪、急促局狹貌。</span>磊落奇偉之人、又不能聽焉。則信乎命之窮也。<span class="zhu">一結悲涼慷慨、淋漓盡致。</span>謹獻舊所爲文一十八首、如賜覽觀、亦足知其志之所存。<span class="zhu">可旣文以見志。</span>愈恐懼再拜。
</p>
<p class="translation">七月三日，将仕郎守国子四门博士韩愈，谨向尚书阁下奉上书信。士人能够享有大名、显扬于当世的，没有不是有先辈的士人、负有天下声望的人，在前面为他开路的。士人能够留下光辉、照耀后世的，也没有不是有后进的士人、负有天下声望的人，在后面为他扬名的。没有人在前面开路，即使美好也不能彰显；没有人在后面扬名，即使盛大也不能流传。这两种人，从来没有不是相互需要的。然而千百年才有一次相遇。难道是上位的人没有可以求援的，下位的人没有可以推举的吗？为什么他们相互需要得那么迫切，而相遇却那么稀少呢？其中的缘故在于下位的人，依仗自己的才能不肯谄媚上位的人；上位的人，依仗自己的地位不肯顾及下位的人。所以高才的人多有忧戚的困境，高位的人没有显赫的光辉。这两种人的做法都是错误的。没有尝试求援，不能说上面没有那样的人；没有尝试推举，不能说下面没有那样的人。我韩愈诵读这番话很久了，从来不敢对别人说。我听说阁下您怀抱不世出的才能，卓立独行，道义方正而做事务实，进退不随时势，文武唯您所用，难道就是我所说的那样的人吗？然而却没有听说后进的士人，有被您知遇于左右、获得礼遇于门下的。难道是寻求却没有得到吗？还是志在立功，而专心报效君主，即使遇到那样的人，也没有时间礼遇吗？为什么应该听到的消息却久久没有听到呢？我韩愈虽然没有才能，但我自处却不敢落后于普通人。阁下您是要寻求却没有得到吗？古人有句话说：请从隗开始。我韩愈现在只是急需早晚的粮食和仆人的工钱，不过花费阁下一次宴席的费用就足够了。如果说我志在立功，而专心报效君主，即使遇到那样的人，也没有时间礼遇，那就不是我所敢知道的了。世上那些急促局促的人，既不值得对他们说这些；磊落奇伟的人，又不能听进去。那么确实是命运的穷困啊。谨献上旧日所作文章十八首，如果承蒙阅览，也足以知道我的志向所在。韩愈恐惧再拜。</p>
<p class="kindle-cn-para-left">前半幅只是泛論、下半幅方入正文。前半凡作六轉、筆如弄丸、無一字一意板實。後半又作九轉、極其悽愴、堪爲動色。通篇措詞立意、不亢不卑、文情絕妙。
</p>
</div>
</body>
</html>