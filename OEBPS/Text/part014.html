<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-陰飴甥對秦伯左傳・僖公十五年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="G6PI0-32d3d1ac1f0840919359b481161d7773">
<div class="chapter" id="chapter">
<h1 class="juan">陰飴甥對秦伯</h1>
<h2 class="title">左傳・僖公十五年</h2>
<hr/>
<p class="calibre5">
	十月，晉陰飴甥<span class="zhu">卽呂甥。</span>會秦伯，<span class="zhu">穆公。</span>盟于王城。<span class="zhu">王城，秦地。秦許晉平之後，晉惠使卻乞召呂甥迎己，故會秦伯盟于此。</span>
</p>
<p class="calibre5">
	秦伯曰：「晉國和乎？」對曰：「不和。<span class="zhu">「不和」二字，對得駭人。</span>小人恥失其君而悼喪<span class="zhu">去聲。</span>其親，不憚征繕以立圉<span class="zhu">語。</span>也，曰：『必報讎，寧事戎狄。』<span class="zhu">小人，在下之人也。君，指惠公。親，謂死于戰者。征繕，征賦治兵也。圉，惠公太子名。言小人恥其君爲秦所執，痛其親爲秦所殺，不憚征賦治兵以立太子。曰必報秦之讎，寧事戎狄而與之共圖也。</span>君子愛其君而知其罪，不憚征繕以待秦命，曰：『必報德，有死無二。』<span class="zhu">君子，在上之人也。言君子愛其君，而知晉國之有罪，不憚征賦治兵，以待秦歸晉君之命，曰必報秦之德，惟有死而無二心也。○初讀「不和」二字，只謂盡露其短。今說出「不和」之故來，始知正炫其長。兩邊一樣加「不憚征繕」四字，是制縛秦伯要著。</span>以此不和。」<span class="zhu">又用「不和」二字作一束。筆法嚴整。</span>
</p>
<p class="calibre5">
	秦伯曰：「國謂君何？」<span class="zhu">或死，或歸。</span>對曰：「小人慼，謂之不免；君子恕，以爲必歸。<span class="zhu">小人不知事理，徒爲憂慼，以爲秦必害其君；君子以己之心度人之心，以爲秦必歸其君也。</span>小人曰：『我毒秦，秦豈歸君？』<span class="zhu">毒秦，謂晉背施閉糴，毒害秦國也。○所以可慼。</span>君子曰：『我知罪矣，秦必歸君。<span class="zhu">所以爲恕。○卽承上君子、小人說來。雙開雙合，章法極整，又極變。</span>貳而執之，服而舍<span class="zhu">捨。</span>之，<span class="zhu">晉有二心，而秦執之。晉旣知罪，而秦舍之。</span>德莫厚焉，刑莫威焉。<span class="zhu">舍之，則秦之德莫厚于此；執之，則秦之刑莫威于此。</span>服者懷德，貳者畏刑。<span class="zhu">服秦者，懷秦之德；貳秦者，畏秦之刑。</span>此一役也，秦可以霸。<span class="zhu">秦歸晉君之役，使諸侯懷德畏刑，可以成霸業也。</span>納而不定，<span class="zhu">若秦初納晉君，今執之而不安定其位。</span>廢而不立，<span class="zhu">秦旣執晉君，今不歸而使之復立爲君。</span>以德爲怨，秦不其然。』」<span class="zhu">是秦始有德于晉，而今則變德爲怨，秦豈肯爲此。○前兩段並述君子、小人意中事。「貳而執之」以下單就君子意中，一反一正歆動他。</span>
</p>
<p class="calibre5">
	秦伯曰：「是吾心也。」<span class="zhu">入其彀中。</span>改館晉侯。饋七牢焉。<span class="zhu">牛、羊、豕各一，爲一牢。將歸之故加其禮焉。</span>
</p>
<p class="kindle-cn-para-left">
	通篇作整對格，而反正開合，又復變幻無端。尤妙在借君子、小人之言，說我之意，到底自己不曾下一語。奇絕。<br/>
</p>
</div>
</body>
</html>