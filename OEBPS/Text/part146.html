<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-桐葉封弟辨柳宗元</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uH5UPqPUrrhNxfTAePzMAx7">
<div class="chapter" id="chapter">
<h1>桐葉封弟辨</h1>
<hr/><h2>柳宗元</h2>
<p class="calibre5">
古之傳者有言、成王以桐葉與小弱弟戲、曰、以封汝。周公入賀。王曰、戲也。周公曰、天子不可戲。乃封小弱弟於唐。<span class="zhu">史記、晉世家、成王與叔虞戲、削桐葉爲珪、以與叔虞曰、以此封若。史佚因請擇日立之。成王曰、吾與之戲耳。史佚曰、天子無戲言。于是遂封叔虞于唐。若日、周公入賀、史不之見。特于劉向說苑云云。</span>吾意不然。<span class="zhu">一句抹倒。</span>王之弟當封邪、周公宜以時言於王、不待其戲而賀以成之也。<span class="zhu">一層。</span>不當封邪、周公乃成其不中<span class="zhu">去聲、</span>之戲、以地以人、與小弱弟者爲之主、其得爲聖乎。<span class="zhu">二層。</span>且周公以王之言、不可苟焉而已、必從而成之邪。設有不幸、王以桐葉戲婦寺、亦將舉而從之乎。<span class="zhu">三層。</span>凡王者之德、在行之何若。設未得其當、<span class="zhu">去聲、</span>雖十易之不爲病、要<span class="zhu">去聲、</span>於其當、不可使易也、而況以其戲乎。若戲而必行之、是周公教王遂過也。<span class="zhu">此段方是正斷。嚴切不留餘漏、下乃就周公身上另起、再作斷。</span>吾意周公輔成王、宜以道從容優樂、要歸之大中而已、<span class="zhu">應要于其當句。</span>必不逢其失而爲之辭。<span class="zhu">一層。</span>又不當束縛之、馳驟之、使若牛馬然、急則敗矣。<span class="zhu">言不能從容優樂、若制牛馬然。束縛之使不得行、馳驟之使之必行、迫之太甚、則敗壞矣。 ○二層。</span>且家人父子、尚不能以此自克、況號爲君臣者邪。<span class="zhu">言父子之閒、尚不能以束縛馳驟之事相勝、何況君臣。 ○三層。</span>是直小丈夫𡙇𡙇<span class="zhu">缺、</span>者之事、非周公所宜用、故不可信。<span class="zhu">老子、其政察察、其民𡙇𡙇。𡙇𡙇、小智貌。 ○正結一段。</span>或曰、封唐叔、史佚成之。<span class="zhu">史佚、周武王時太史尹佚也。 ○結束有不盡意、不指定史佚、妙。</span>
</p>
<p class="translation">古代的传说有这样的记载，成王用桐叶和年幼的弟弟做游戏，说，用这个来封赏你。周公进来祝贺。成王说，我是开玩笑的。周公说，天子不可以开玩笑。于是就把年幼的弟弟封在唐地。我认为不是这样的。成王的弟弟应当受封，周公就应该及时向成王进言，不必等到他开玩笑时才祝贺来促成这件事。不应当受封，周公却促成了他不恰当的玩笑，把土地把人民，给年幼的弟弟做他们的君主，这能算是圣人吗。况且周公认为成王的话，不可以随便说说就算了，一定要照着去实行吗。假设不幸，成王用桐叶和妇女宦官开玩笑，也将要照着实行吗。凡是君王的德行，在于实行得如何。假设还没有得到恰当的做法，即使改变十次也不算是弊病，重要的是要恰当，不可以轻易改变，何况是根据他的玩笑呢。如果开玩笑就一定要实行，这是周公教成王遂行过失了。我认为周公辅佐成王，应该用正道从容优游快乐，要归于中正之道罢了，必定不会迎合他的过失而为他辩解。又不应当束缚他，驱使他，使他像牛马一样，太急切就会失败。况且家人父子，尚且不能用这种方式相处，何况号称是君臣的呢。这只是小人琐碎的事情，不是周公应该采用的，所以不可信。有人说，封唐叔，是史佚促成的。</p>
<p class="kindle-cn-para-left">前輻連設數層翻駁、後輻連下數層斷案、俱以理勝、非尚口舌便便也。讀之反覆重疊愈不厭、如眺層巒、但見蒼翠。
</p>
</div>
</body>
</html>