<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-馬援誡兄子嚴敦書</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uCfu7bO3DoC7RMzivjCH8X3">
<div class="chapter" id="chapter">
<h1>馬援誡兄子嚴敦書</h1>
<hr/><h2>東漢文</h2>
<p class="calibre5">
援兄子嚴敦、並喜譏議、而通輕俠客。援前在交趾、<span class="zhu">帝拜援伏波將軍、南擊交趾。</span>還書誡之曰、吾欲汝曹聞人過失、<span class="zhu">曹、輩也。</span>如聞父母之名、耳可得聞、口不可得言也。<span class="zhu">名論、未經人道破。</span>好議論人長短、妄是非正法、此吾所大惡也、寧死不願聞子孫有此行也。<span class="zhu">申明上意。</span>汝曹知吾惡之甚矣、<span class="zhu">平日常以此相戒。</span>所以復言者、施衿結縭、<span class="zhu">離、</span>申父母之戒、欲使汝曹不忘之耳。<span class="zhu">今又復言之者、猶父母送女、親爲施衿結縭、申其訓戒、不憚再三、蓋欲使汝曹不遺忘耳。衿、佩帶也。縭、佩巾也。 ○以上誡其喜譏議。</span>龍伯高<span class="zhu">名述、京兆人、時爲山都長。</span>敦厚周慎、<span class="zhu">四字總。</span>口無擇言、謙約節儉、廉公有威、<span class="zhu">敦厚周慎如此。</span>吾愛之重之、願汝曹效之。杜季良<span class="zhu">名保、京兆人、時爲越騎司馬。</span>豪俠好義、<span class="zhu">四字總。</span>憂人之憂、樂人之樂、清濁無所失、<span class="zhu">善惡皆與爲交。</span>父喪致客、數郡畢至、<span class="zhu">豪俠好義如此。</span>吾愛之重之、不願汝曹效也。<span class="zhu">龍杜之行、並堪愛重、而當效與不當效、則有別。</span>效伯高不得、猶爲謹敕之士、所謂刻鵠不成、尚類鶩<span class="zhu">務、</span>者也。效季良不得、陷爲天下輕薄子、所謂畫虎不成、反類狗者也。<span class="zhu">申明上意、設喻更新奇。</span>訖<span class="zhu">同迄、</span>今季良尚未可知、郡將下車輒切齒、州郡以爲言、吾常爲寒心、是以不願子孫效也。<span class="zhu">又單言季良取禍之道、以重警之。 ○以上誡其通輕俠客。</span>
</p>
<p class="translation">马援的侄子马严和马敦，都喜欢讥笑议论，而且交往轻薄的侠客。马援以前在交趾，回来写信告诫他们说：「我希望你们这些人听到别人的过失，就像听到父母的名字一样，耳朵可以听到，嘴里不可以说出来。喜欢议论别人的长短，妄加评判正当的法度，这是我最厌恶的，宁可死也不愿意听说子孙有这样的行为。你们知道我厌恶这个非常厉害了，之所以再说一次，就像女子出嫁时父母为她系上腰带佩巾、申明父母的告诫一样，想要让你们不要忘记罢了。龙伯高敦厚周全谨慎，口无择言，谦虚俭约节制，廉洁公正有威望，我爱护他尊重他，希望你们效法他。杜季良豪侠好义，忧别人的忧愁，乐别人的快乐，善恶之人都与他交往，父亲去世请来宾客，几个郡的人全都到了，我爱护他尊重他，但不希望你们效法他。效法伯高做不到，还可以成为谨慎恭敬的人，这就是所谓刻画天鹅不成，还像鸭子一样。效法季良做不到，就会陷入成为天下轻薄的人，这就是所谓画老虎不成，反而像狗一样。到现在季良的结局还不知道，新来的郡将都咬牙切齿，州郡都把他当作话题，我常常为他担心，所以不希望子孙效法他。」</p>
<p class="kindle-cn-para-left">戒兄子書、諄諄以黜浮反朴爲計、其關係世教不淺。</p>
</div>
</body>
</html>
