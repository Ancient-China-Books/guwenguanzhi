<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-魯仲連義不帝秦國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uew42Q4qegBIKLQjTFqhDW6">
<div class="chapter" id="chapter">
<h1>魯仲連義不帝秦</h1>
<hr/><h2>國策</h2>
<p class="calibre5">
秦圍趙之邯<span class="zhu">寒、</span>鄲、<span class="zhu">邯鄲、趙都。</span>魏安釐<span class="zhu">禧、</span>王使將軍晉鄙救趙。畏秦、止於蕩陰、<span class="zhu">河內地。</span>不進。魏王使客將軍辛垣衍<span class="zhu">稱客、則衍他國人仕魏也。</span>間入邯鄲、<span class="zhu">間、謂微行。</span>因平原君<span class="zhu">公子趙勝。</span>謂趙王曰、秦所以急圍趙者、前與齊閔王爭強爲帝、已而復歸帝、以齊故。<span class="zhu">齊不稱帝、故秦亦止。</span>今齊閔王益弱、<span class="zhu">今之齊比閔王時益弱。</span>方今唯秦雄天下、此非必貪邯鄲、其意欲求爲帝。趙誠發使尊秦昭王爲帝、秦必喜、罷兵去。<span class="zhu">一段敍趙事。</span>平原君猶豫未有所決。<span class="zhu">猶豫、獸名、性多疑、故人不決曰猶豫。 ○敍趙事、爲仲連也。然難于插入、故借平原君作一頓、便可插入仲連矣。</span>此時魯仲連適游趙。<span class="zhu">出仲連、鄭重。</span>會秦圍趙、聞魏將欲令趙尊秦爲帝、<span class="zhu">前一段文歸至此處入。</span>乃見平原君曰、事將奈何矣。平原君曰、勝也何敢言事、百萬之衆折于外、<span class="zhu">長平之戰。</span>今又內圍邯鄲而不能去、魏王使客將軍辛垣衍令趙帝秦、今其人在是、勝也何敢言事。<span class="zhu">兩何敢言事、非謙詞也、正寫猶豫未決、莫可如何、以爲仲連之地耳。</span>魯連曰、始吾以君爲天下之賢公子也、吾乃今然後知君非天下之賢公子也。<span class="zhu">一跌就轉、一轉就住、文法佳甚。</span>梁客辛垣衍安在、<span class="zhu">應其人在是。</span>吾請爲君責而歸之。<span class="zhu">絕有膽識。</span>平原君曰、勝請爲召而見之於先生。平原君遂見辛垣衍曰、東國有魯連先生、其人在此、勝請爲紹介、<span class="zhu">禮、賓至、必因介以傳辭。紹、繼也、謂上介、次介、末介、其位相承繼也。</span>而見之於將軍。辛垣衍曰、吾聞魯連先生、齊國之高士也、衍人臣也、使事有職、吾不願見魯連先生也。<span class="zhu">衍不願見魯連、亦知帝秦之說、不足入高士之耳。</span>平原君曰、勝已泄<span class="zhu">同洩、</span>之矣。辛垣衍許諾。魯連見辛垣衍而無言。<span class="zhu">先無言、反待辛垣衍開口、妙。</span>辛垣衍曰、吾視居此圍城之中者、皆有求於平原君者也、今吾視先生之玉貌、非有求于平原君者、<span class="zhu">亦自識人。</span>曷爲久居此圍城之中而不去也。魯連曰、世以鮑焦無從容而死者、皆非也。今衆人不知、則爲一身。<span class="zhu">鮑焦、周時隱者、抱木而死、以非當世。今世以鮑焦不能從容自愛而死者、固非、卽以爲其自爲一身者、亦非。正對其在圍城之中、不爲身謀也。</span>彼秦、棄禮義上首功之國也、<span class="zhu">戰獲首級者、計功受爵。</span>權使其士、虜<span class="zhu">魯、</span>使其民、<span class="zhu">虜、掠也。</span>彼則肆然而爲帝、過而遂正於天下、<span class="zhu">過、猶甚也。正天下、卽易大臣、奪憎予愛諸事。</span>則連有赴東海而死耳、吾不忍爲之民也。<span class="zhu">欲同鮑焦之死。</span>所爲見將軍者、欲以助趙也。<span class="zhu">直破其謀。</span>辛垣衍曰、先生助之奈何。魯連曰、吾將使梁及燕助之、齊楚固助之矣。<span class="zhu">故爲硬語、以生下論。</span>辛垣衍曰、燕則吾請以從矣、若乃梁、則吾乃梁人也、先生惡能使梁助之耶。魯連曰、梁未睹秦稱帝之害故也、使梁睹秦稱帝之害、則必助趙矣。<span class="zhu">一反一覆、語最激昂。</span>辛垣衍曰、秦稱帝之害將奈何。魯仲連曰、昔齊威王嘗爲仁義矣、率天下諸侯而朝周。周貧且微、諸侯莫朝、而齊獨朝之。居歲餘、周烈王崩、諸侯皆弔、齊後往、周怒、赴於齊曰、天崩地坼、<span class="zhu">策、</span>天子下席、<span class="zhu">赴、告也。天子、謂烈王子安王驕也。下席、言其寢苫居廬。</span>東藩之臣田嬰齊、<span class="zhu">斥其姓名。</span>後至、則斮<span class="zhu">捉、</span>之。<span class="zhu">斮、斬也。</span>威王勃然怒曰、叱嗟、<span class="zhu">怒斥聲。</span>而母婢也。<span class="zhu">而、汝也。罵其母爲婢、賤之之詞。</span>卒爲天下笑。故生則朝周、死則叱之、誠不忍其求也。彼天子固然、其無足怪。<span class="zhu">不忍其求、直貫下變易大臣、奪憎與愛諸事。且曰其爲天子、理應如此、以見權之不可假人也。然不說出、不說盡。</span>辛垣衍曰、先生獨未見夫僕乎、十人而從一人者、甯力不勝、智不若邪、畏之也。<span class="zhu">衍口中脫出一畏字、本懷已露、故使仲連得入。</span>魯仲連曰、然、梁之比於秦若僕邪。<span class="zhu">詰問得妙。</span>辛垣衍曰、然。魯仲連曰、然則吾將使秦王烹醢<span class="zhu">海、</span>梁王。<span class="zhu">醢、肉醬。 ○旣爲僕、則不難烹醢、突然指出、可驚可詫。</span>辛垣衍怏然不說、曰、嘻、亦太甚矣、先生之言也。<span class="zhu">倒句。</span>先生又惡能使秦王烹醢梁王。魯仲連曰、固也、待吾言之。昔者鬼侯、<span class="zhu">鬼、史記作九。鄴縣有九侯城。</span>鄂侯、<span class="zhu">鄂、屬江夏。</span>文王、紂之三公也。鬼侯有子而好、故入之於紂。紂以爲惡、醢鬼侯。鄂侯爭之急、辨之疾、故脯鄂侯。文王聞之、喟<span class="zhu">魁去聲、</span>然而歎、故拘之於牖<span class="zhu">史記作羑。</span>里之庫百日、而欲令之死。曷爲與人俱稱帝王、卒就脯醢之地也。<span class="zhu">言與人俱稱帝王、曷爲卒就脯醢之地。若專尊秦爲帝、則足以脯醢之矣。 ○引紂事一證、詞意含吐、可耐尋味。</span>齊閔王將之魯、夷維子<span class="zhu">夷維、地名。</span>執策而從、<span class="zhu">策、馬箠。</span>謂魯人曰、子將何以待吾君。魯人曰、吾將以十太牢待子之君。夷維子曰、子安取禮而來待吾君。彼吾君者、天子也、天子巡狩、諸侯辟舍、納筦<span class="zhu">同管、</span>鍵、<span class="zhu">件、 ○筦、鑰也。鍵、其牡。避納者、示不敢有其國。</span>攝衽抱几、<span class="zhu">几、所據也。</span>視膳於堂下、天子已食、退而聽朝也。<span class="zhu">退而聽朝。</span>魯人投其籥、<span class="zhu">同鑰、 ○閉關也。</span>不果納。不得入于魯。<span class="zhu">此言魯不肯帝齊。</span>將之薛、假涂<span class="zhu">同塗、</span>於鄒。當是時、鄒君死、閔王欲入弔、夷維子謂鄒之孤曰、天子弔、主人必將倍殯柩、<span class="zhu">倍、背也。主人背其殯棺、北面哭也。</span>設北面於南方、然後天子南面弔也。鄒之羣臣曰、必若此、吾將伏劍而死。故不敢入於鄒。<span class="zhu">此言鄒不肯帝齊。</span>鄒魯之臣、生則不得事養、死則不得飯<span class="zhu">返、</span>含、<span class="zhu">去聲、 ○齊強、而二國拒之、必見伐、則生死皆不能盡其禮也。以米及貝實尸之口中曰飯、以珠玉實尸之口中曰含。</span>然且欲行天子之禮於鄒魯之臣、不果納。<span class="zhu">承上起下。</span>今秦萬乘之國、梁亦萬乘之國、俱據萬乘之國，交有稱王之名、<span class="zhu">應俱稱帝王。</span>睹其一戰而勝、欲從而帝之、是使三晉<span class="zhu">魏、趙、韓爲三晉。</span>之大臣、不如鄒魯之僕妾也。<span class="zhu">辛垣衍自認梁比秦如僕、此特言僕妾之不如、痛罵盡情。</span>且秦無已而帝、<span class="zhu">無已、必欲爲也。</span>則且變易諸侯之大臣、彼將奪其所謂不肖、而予其所謂賢、奪其所憎、而予其所愛、彼又將使其子女讒妾、爲諸侯妃姬、處梁之宮、梁王安得晏然而已乎。而將軍又何以得故寵乎。<span class="zhu">帝秦之害如此。切膚之災、可懼可駭。</span>於是辛垣衍起再拜、謝曰、<span class="zhu">責以大義則不動、言及利害切身、則遽起拜謝。策士每爲身謀、而不顧大義如此。</span>始以先生爲庸人、吾乃今日而知先生爲天下之士也。<span class="zhu">與前魯連對平原君語、同調。</span>吾請去、不敢復言帝秦。秦將聞之、爲却軍五十里。適會魏公子無忌<span class="zhu">信陵君。</span>奪晉鄙軍以救趙擊秦、秦軍引而去。<span class="zhu">秦軍聞之而却五十里、不必然也、無忌擊之而去、此其實也。故並序之、初爲仲連後有故實也。</span>於是平原君欲封魯仲連、魯仲連辭讓者三、終不肯受。<span class="zhu">高人。</span>平原君乃置酒、酒酣、起前以千金爲魯連壽。魯連笑曰、所貴於天下之士者、爲人排患釋難、解紛亂而無所取也、卽有所取者、是商賈之人也、仲連不忍爲也。<span class="zhu">數語卓犖自命、描盡心事。</span>遂辭平原君而去、終身不復見。<span class="zhu">更高。</span>
</p>
<p class="translation">秦国包围赵国的邯郸，魏安釐王派将军晋鄙去救赵国。但害怕秦国，停在荡阴，不再前进。魏王派客将军辛垣衍秘密进入邯郸，通过平原君对赵王说：「秦国之所以急迫地围攻赵国，是因为从前与齐闵王争强称帝，后来又放弃帝号，是因为齐国的缘故。现在齐闵王更加衰弱，当今只有秦国称雄天下，这不一定是贪图邯郸，他的意图是想称帝。赵国如果真的派使者尊秦昭王为帝，秦国一定高兴，会撤军离开。」平原君犹豫不决。这时鲁仲连正好在赵国游历，正值秦国围困赵国，听说魏将要让赵国尊秦为帝，于是去见平原君说：「事情将怎么办呢？」平原君说：「我怎么敢谈论国事，百万军队在长平战败，现在又在邯郸被围困而不能解除，魏王派客将军辛垣衍要让赵国尊秦为帝，现在那个人就在这里，我怎么敢谈论国事。」鲁连说：「起初我认为您是天下的贤明公子，我现在才知道您不是天下的贤明公子。」「梁国客人辛垣衍在哪里？我请求为您责备他并让他回去。」平原君说：「我请求为您召见他，让您见见他。」平原君于是去见辛垣衍说：「东方各国有鲁连先生，他正在这里，我请求为您引见，让您见见这位将军。」辛垣衍说：「我听说鲁连先生，是齐国的高士，我是个臣子，办事有职责，我不愿意见鲁连先生。」平原君说：「我已经泄露出去了。」辛垣衍答应了。鲁连见到辛垣衍却不说话。辛垣衍说：「我看住在这围城之中的人，都是有求于平原君的，现在我看先生的仪表，不是有求于平原君的人，为什么长久地住在这围城之中而不离开呢？」鲁连说：「世人认为鲍焦不会从容处世而死的说法，都不对。现在众人不知道，就为了一己之身。那个秦国，是抛弃礼义、崇尚军功的国家，用权术役使士人，掠夺奴役百姓，他们就那样肆意称帝，过分地在天下实行统治，那么我只有投东海而死了，我不忍心做他的百姓。我之所以来见将军，是想帮助赵国。」辛垣衍说：「先生怎么帮助赵国呢？」鲁连说：「我将让梁国和燕国帮助赵国，齐国楚国本来就帮助赵国了。」辛垣衍说：「燕国那么我请求让它跟从了，至于梁国，那么我就是梁国人，先生怎么能让梁国帮助赵国呢？」鲁连说：「梁国还没有看到秦国称帝的祸害罢了，如果梁国看到秦国称帝的祸害，就一定会帮助赵国了。」辛垣衍说：「秦国称帝的祸害将会怎样？」鲁仲连说：「从前齐威王曾经推行仁义，率领天下诸侯朝见周天子。周朝贫穷而且衰微，诸侯都不去朝见，只有齐国去朝见。过了一年多，周烈王去世，诸侯都去吊唁，齐国去得晚了，周朝发怒，向齐国发讣告说：『天崩地裂，天子居丧，东方藩属之臣田婴齐来得晚了，就要斩杀他。』威王勃然大怒说：『哼，你母亲是个婢女！』最终被天下人耻笑。所以活着就去朝见周天子，死了就斥骂他，实在是不能忍受他的要求。那个天子本来就是这样，没有什么值得奇怪的。」辛垣衍说：「先生难道没有见过那仆人吗？十个人听从一个人，难道是力气不如、智慧不如吗？是害怕他啊。」鲁仲连说：「是的，梁国比起秦国就像仆人吗？」辛垣衍说：「是的。」鲁仲连说：「那么我将让秦王把梁王煮成肉酱。」辛垣衍不高兴地说：「唉，太过分了，先生的话。」「先生又怎么能让秦王把梁王煮成肉酱呢？」鲁连说：「当然可以，等我说出来。从前九侯、鄂侯、文王，是商纣的三公。九侯有个女儿很漂亮，所以把她献给纣王。纣王认为她丑陋，就把九侯剁成肉酱。鄂侯争辩得急切，辩论得激烈，所以把鄂侯做成肉干。文王听说了，长叹一声，所以把他拘禁在羑里监狱一百天，想让他死。为什么与人一起称帝称王，最终还是到了被做成肉酱肉干的地步呢？齐闵王将要去鲁国，夷维子拿着马鞭跟从，对鲁国人说：『你们将用什么礼节接待我们的国君？』鲁国人说：『我们将用十头牛、羊、猪的太牢之礼接待您的国君。』夷维子说：『你们从哪里找来礼节来接待我们的国君？那位我们的国君，是天子，天子巡视，诸侯要回避住所，交出钥匙，捧着衣襟抱着几案，在堂下侍奉饮食，天子吃完饭，退下来听朝政。』鲁国人扔掉钥匙关上城门，结果没有让他进入鲁国。不能进入鲁国。齐闵王将要去薛国，向邹国借路。当时邹国国君刚去世，闵王想进城吊唁，夷维子对邹国的孤儿说：『天子吊唁，主人必定要背对着灵柩，面朝北方设位，然后天子面朝南方吊唁。』邹国的群臣说：『一定要这样的话，我们将伏剑而死。』所以不敢让他进入邹国。邹国和鲁国的臣子，活着不能侍奉供养国君，死了不能为国君饭含，但是还想对邹国鲁国的臣子施行天子的礼节，结果不能进入。现在秦国是拥有万辆兵车的国家，梁国也是拥有万辆兵车的国家，都占据万辆兵车的国家，都有称王的名号，看到秦国一次战胜，就想跟着尊他为帝，这是让三晋的大臣，还不如邹国鲁国的仆人婢女。况且秦国一定要称帝，就将要更换诸侯的大臣，他将夺去他认为不贤的人，而给他认为贤的人；夺去他憎恨的人，而给他喜爱的人，他又将让他的女儿妾侍，做诸侯的妃子姬妾，住在梁国的宫殿，梁王怎能安然无事呢？而将军又怎么能保持原来的宠信呢？」于是辛垣衍起身再次拜谢说：「起初我认为先生是平庸的人，我现在才知道先生是天下的贤士。」「我请求离开，不敢再说尊秦为帝的事。」秦国将领听说了，军队后退五十里。恰好碰上魏公子无忌夺取晋鄙的军队来救赵国攻打秦国，秦军撤退离开。于是平原君想封赏鲁仲连，鲁仲连推辞了三次，始终不肯接受。平原君于是摆设酒席，酒喝得正畅快时，起身拿一千金为鲁连祝寿。鲁连笑着说：「天下的士人之所以可贵，是为别人排解忧患、解除困难、化解纷乱而不索取什么，如果有所索取，那就是商人了，仲连不忍心做这样的事。」于是辞别平原君离开了，终身不再见面。</p>
<p class="kindle-cn-para-left">帝秦之說、不過欲紓目前之急。不知秦稱帝之害、其勢不如魯連所言不止、特人未之見耳。人知連之高義、不知連之遠識也。至于辭封爵、揮千金、超然遠引、終身不見、正如祥麟威鳳、可以偶覿、而不可常親也。自是戰國第一人。
</p>
</div>
</body>
</html>