<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-前赤壁賦蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uXxD8i6ecr4DvvkLbpyX6I7">
<div class="chapter" id="chapter">
<h1>前赤壁賦</h1>
<hr/><h2>蘇軾</h2>
<p class="calibre5">壬戌<span class="zhu">元豐四年。</span>之秋，七月既望，蘇子與客泛舟遊於赤壁之下。<span class="zhu">建安十三年，曹操自江陵追劉備，備求救于孫權，權將周瑜請兵三萬拒之。瑜部將黃蓋建議以鬭艦載荻柴，先以書詐降。時東南風急，蓋以十艦著前，餘船繼進，去二里許，同時火發。火烈風猛，燒盡北船，操軍大敗，石壁皆赤。赤壁有二，惟蒲圻縣西北烏林，與赤壁相對，乃周瑜破曹操處。東坡所遊，則黃州之赤壁，誤也。</span>清風徐來，水波不興。<span class="zhu">先賦風。</span>舉酒屬<span class="zhu">祝。</span>客，誦<span class="shu-ming">明月</span>之詩，歌<span class="shu-ming">窈窕</span>之章。<span class="zhu">謂<span class="shu-ming">明月</span>詩中<span class="shu-ming">窈窕</span>一章。</span>少焉，月出於東山之上，徘徊於斗牛之間。<span class="zhu">斗、牛，二星。○次賦月。○風、月是一篇張本。</span>白露橫江，水光接天。<span class="zhu">寫秋景二句。</span>縱一葦之所如，凌萬頃之茫然。<span class="zhu">一葦，謂小舟也。葦，蒹葭之屬。<span class="shu-ming">衛風</span>:「誰謂河廣，一葦杭之。」</span>浩浩乎如馮<span class="zhu">平。</span>虛御風，而不知其所止；<span class="zhu">列子御風而行，泠然善也。</span>飄飄乎如遺世獨立，羽化而登仙。<span class="zhu">道家飛昇遐舉，謂之羽化。○賦領受此風此月者，一路都寫樂景。</span></p>
<p class="translation">壬戌年的秋天，七月十六日，我和朋友乘船游览赤壁。清风徐徐吹来，水面波澜不兴。举起酒杯劝客饮酒，吟诵《明月》诗篇，歌咏《窈窕》章节。不一会儿，月亮从东山上升起，在斗宿和牛宿之间徘徊。白茫茫的雾气横贯江面，水光连接天际。任凭小船随意漂流，越过茫茫的万顷江面。浩浩荡荡好像凭虚御风，却不知道将停在哪里；飘飘然好像遗弃尘世独自站立，羽化成仙飞升而去。</p>
<p class="calibre5">於是飲酒樂甚，<span class="zhu">點出「樂」字。</span>扣舷<span class="zhu">賢。</span>而歌之。<span class="zhu">舷，船邊。</span>歌曰：「桂棹兮蘭槳，<span class="zhu">舟中前推曰槳，後推曰棹。</span>擊空明兮溯<span class="zhu">素。</span>流光。<span class="zhu">搖槳曰擊。月在水中，謂之空明。逆水而上曰溯。月光與波俱動，謂之流光。</span>渺渺兮予懷，望美人兮天一方。」<span class="zhu">美人，謂同朝君子。此先生眷眷不忘朝廷之意也。</span>客有吹洞簫者，<span class="zhu">無底者謂洞簫。</span>依歌而和之。其聲嗚嗚然，如怨如慕，如泣如訴，餘音嫋嫋，<span class="zhu">鳥。</span>不絕如縷，舞幽壑之潛蛟，泣孤舟之嫠<span class="zhu">離。</span>婦。<span class="zhu">嫠婦，寡婦也。○忽因吹洞簫發出一段悲歌感慨，起下愀然意。</span>蘇子愀<span class="zhu">悄。</span>然，正襟危坐而問客曰：「何爲其然也？」<span class="zhu">生出後半篇文字。</span>客曰：「月明星稀，烏鵲南飛」，此非曹孟德之詩乎？<span class="zhu"><span class="shu-ming">文選</span>：魏武帝<span class="shu-ming">短歌</span>曰：「月明星稀，烏鵲南飛，繞樹三匝，無枝可依。」孟德，曹操字也，是爲魏武帝。○先引昔所誦詩。</span>西望夏口，東望武昌，<span class="zhu">武昌，即鄂州。夏口，在鄂州江夏縣西。</span>山川相繆，<span class="zhu">同繚。</span>鬱乎蒼蒼，此非孟德之困於周郎者乎？<span class="zhu">繆，繞也。周瑜，字公瑾，曹操呼爲周郎。此謂曹操爲周瑜敗于赤壁。○現指今所遭境。</span>方其破荊州，<span class="zhu">劉琮降。</span>下江陵，<span class="zhu">自江陵至赤壁。</span>順流而東也，舳<span class="zhu">逐。</span>艫<span class="zhu">盧。</span>千里，旌旗蔽空，釃<span class="zhu">詩。</span>酒臨江，橫槊<span class="zhu">朔。</span>賦詩，<span class="zhu">釃，酌酒也。槊，矛屬。曹氏父子鞍馬間爲文，往往橫槊賦詩。</span>固一世之雄也，而今安在哉？<span class="zhu">一段借曹公發端，其傷心卻在下一段。</span>況吾與子漁樵於江渚之上，侶魚蝦而友麋鹿，駕一葉之扁<span class="zhu">篇。</span>舟，<span class="zhu">小舟曰扁舟。</span>舉匏樽以相屬。<span class="zhu">祝。○匏樽，酒器之質者。</span>寄蜉蝣於天地，渺滄海之一粟，<span class="zhu">蜉蝣，小蟲，一名渠略，朝生暮死。○無有曹公舳艫千里，旌旗蔽空也。</span>哀吾生之須臾，羨長江之無窮。<span class="zhu">承上「而今安在」。</span>挾飛仙以遨遊，抱明月而長終。<span class="zhu">遐想此事。</span>知不可乎驟得，託遺響於悲風。」<span class="zhu">終無可奈何也，故藉此意于悲聲之中。○以上擬客發議，以抒下文。</span></p>
<p class="translation">于是饮酒非常快乐，敲击着船舷唱起歌来。歌中唱道：「桂木做的船桨啊兰木做的船桨，拍打着澄明的月影啊逆流而上追逐流动的月光。我的情怀悠远啊，遥望美人在天的那一方。」有客人吹起洞箫，依着歌声和唱。箫声呜呜然，像怨恨像思慕，像哭泣像倾诉，余音袅袅，如同一缕细丝不绝于耳，能使深谷中的蛟龙起舞，使孤舟中的寡妇落泪。我神色忧伤，整理衣襟端正地坐着问客人说：「为什么会这样呢？」客人说：「『月明星稀，乌鹊南飞』，这不是曹孟德的诗吗？向西望是夏口，向东望是武昌，山川相互缠绕，苍翠茂盛，这不就是孟德被周郎困住的地方吗？当他攻破荆州，攻下江陵，顺流而东的时候，战船首尾相接千里，旌旗遮蔽天空，临江酌酒，横槊赋诗，本来是一代枭雄，可是如今在哪里呢？何况我和你在江边打渔砍柴，以鱼虾为伴，与麋鹿为友，驾着一叶小船，举起葫芦酒杯互相劝酒。把人生寄托在天地间如同蜉蝣一样渺小，渺小得像沧海中的一粒米。哀叹我们生命的短暂，羡慕长江的无穷无尽。想要携带着仙人遨游，怀抱着明月长存。知道这不能轻易得到，只好把遗憾寄托在悲凉的风中。」</p>
<p class="calibre5">蘇子曰：「客亦知夫水與月乎？<span class="zhu">現前指點。</span>逝者如斯，<span class="zhu">客所知。</span>而未嘗往也；<span class="zhu">客所未知。○此句說水。</span>盈虛者如彼，<span class="zhu">客所知。</span>而卒莫消長也。<span class="zhu">客所未知。○此句說月。</span>蓋將自其變者而觀之，則天地曾不能以一瞬；<span class="zhu">舜。○瞬，目搖也。○客所知。</span>自其不變者而觀之，則物與我皆無盡也，而又何羨乎？<span class="zhu">客所未知。「羨」字應上。○即水、月、天、地以自解，見得天地盈虛消息之理，本無終窮，況眼前境界，自有風月可樂，何事悲感？</span>且夫天地之間，物各有主，苟非吾之所有，雖一毫而莫取。<span class="zhu">推開一步。</span>惟江上之清風，與山間之明月，<span class="zhu">應前風月。</span>耳得之而爲聲，<span class="zhu">風。</span>目遇之而成色，<span class="zhu">月。</span>取之無禁，用之不竭，是造物者之無盡藏也，而吾與子之所共適。」<span class="zhu">客曰「況吾與子」，此曰「而吾與子」。一酬一對之間，差卻境界多少。</span></p>
<p class="translation">我说：「你也知道水和月亮吗？流逝的就像这水一样，却不曾真正流走；圆缺的就像那月亮一样，却终究没有增减。如果从变化的角度看，那么天地间一瞬间都不能保持不变；从不变的角度看，那么万物和我都是无穷无尽的，又有什么可羡慕的呢？况且天地之间，万物各有其主，如果不是我所拥有的，即使一丝一毫也不取。只有江上的清风，和山间的明月，耳朵听到它就成为声音，眼睛看到它就成为色彩，取用它没有禁止，使用它没有穷尽，这是造物主无穷无尽的宝藏，是我和你可以共同享受的。」</p>
<p class="calibre5">客喜而笑，<span class="zhu">客轉悲而喜。</span>洗盞更酌。肴核既盡，杯盤狼藉。<span class="zhu">籍。</span>相與枕藉<span class="zhu">謝。</span>乎舟中，不知東方之既白。<span class="zhu">結出人自在。</span></p>
<p class="translation">客人高兴地笑了，洗净酒杯重新斟酒。菜肴果品都已吃完，杯盘狼藉一片。大家互相枕着靠着睡在船中，不知不觉东方已经露出鱼肚白。</p>
<p class="kindle-cn-para-left">欲寫受用現前無邊風月，卻借吹洞簫者發出一段悲感，然後痛陳其胸前一片空闊。了悟風月不死，先生不亡也。</p>
</div>
</body>
</html>
