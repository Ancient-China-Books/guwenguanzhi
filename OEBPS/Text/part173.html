<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-醉翁亭記歐陽修</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uJjPjqXpOgxMweKdDvaDZKB">
<div class="chapter" id="chapter">
<h1>醉翁亭記</h1>
<hr/><h2>歐陽修</h2>
<p class="calibre5">
環滁<span class="zhu">除、</span>皆山也。<span class="zhu">滁、州名、在淮東。 ○一也字、領起下文許多也字。</span>其西南諸峯、林壑尤美。<span class="zhu">從山單出西南諸峯。</span>望之蔚<span class="zhu">畏、</span>然而深秀者、瑯琊也。<span class="zhu">從諸峯單出瑯琊。</span>山行六七里、漸聞水聲潺潺、<span class="zhu">殘、</span>而瀉出於兩峯之間者、釀<span class="zhu">娘去聲、</span>泉也。<span class="zhu">從山出泉。</span>峯回路轉、有亭翼然、臨於泉上者、醉翁亭也。<span class="zhu">從泉出亭。</span>作亭者誰、山之僧智仙也。<span class="zhu">出作亭之人。</span>名之者誰、太守自謂也。<span class="zhu">出名亭之人、法只應云太守也。又加自謂二字、因有下注故耳。</span>太守與客來飲於此、飲少輒醉、而年又最高、故自號曰醉翁也。<span class="zhu">接手自注名亭之意、注醉一句、注翁一句、妙。</span>醉翁之意不在酒、在乎山水之間也。山水之樂、得之心而寓之酒也。<span class="zhu">接手又自破名亭之意。一句不在酒、一句亦在酒、妙。</span>若夫日出而林霏開、<span class="zhu">明。</span>雲歸而巖穴暝、<span class="zhu">晦。</span>晦明變化者、山間之朝暮也。<span class="zhu">記亭之朝暮。</span>野芳發而幽香、<span class="zhu">春。</span>佳木秀而繁陰、<span class="zhu">夏。</span>風霜高潔、<span class="zhu">秋。</span>水落而石出者、<span class="zhu">冬。</span>山間之四時也。<span class="zhu">記亭之四時。</span>朝而往、暮而歸。四時之景不同、而樂亦無窮也。<span class="zhu">又總收朝暮四時、申出樂字、起下文數樂字。</span>至於<span class="zhu">二字、貫下段。</span>負者歌於塗、行者休於樹、前者呼、後者應、傴<span class="zhu">於上聲、</span>僂<span class="zhu">樓、</span>提攜、<span class="zhu">傴僂、不伸也。</span>往來而不絕者、滁人遊也。臨溪而漁、溪深而魚肥。釀泉爲酒、泉香而酒洌。<span class="zhu">洌、清潔也。</span>山肴野蔌、<span class="zhu">速、 ○菜謂之蔌。</span>雜然而前陳者、太守宴也。<span class="zhu">先記滁人遊、次記太守宴、妙。</span>宴酣之樂、非絲非竹。<span class="zhu">二句、貫下段。</span>射者中、<span class="zhu">投壺。</span>奕者勝。<span class="zhu">圍棋。</span>觥<span class="zhu">肱、</span>籌交錯、<span class="zhu">觥、謂爵。籌、所以記罰。</span>起坐而諠譁者、衆賓懽也。蒼顏白髮、頹乎其中者、太守醉也。<span class="zhu">記衆賓自懽、太守自醉、妙。</span>已而<span class="zhu">二字、貫下段。</span>夕陽在山、人影散亂、太守歸而賓客從也。<span class="zhu">歸時景。</span>樹林陰翳、鳴聲上下、遊人去而禽鳥樂也。<span class="zhu">歸後景。 ○記太守去、賓客亦去、滁人亦去。忽又添出禽鳥之樂來、下便借勢一路捲轉去、設想甚奇。</span>然而禽鳥知山林之樂、而不知人之樂。人知從太守遊而樂、而不知太守之樂其樂也。<span class="zhu">刻劃四語、從前許多鋪張、俱有歸束。</span>醉能同其樂、醒能述以文者、太守也。<span class="zhu">結出作記。</span>太守謂誰、廬陵歐陽修也。<span class="zhu">結出作記姓名。</span>
</p>
<p class="translation">滁州四周都是山。那西南方向的群峰，林木沟壑尤其优美。远望那郁郁葱葱、深邃秀丽的，是琅琊山。沿山路走六七里，渐渐听到潺潺的水声，从两峰之间倾泻而出的，是酿泉。山势回环路径转折，有座亭子像鸟张开翅膀一样，高踞在泉水之上的，是醉翁亭。建造这亭子的是谁？是山中的僧人智仙。给它命名的是谁？是太守自称的。太守与宾客来此饮酒，喝得少就醉了，而年纪又最大，所以自号醉翁。醉翁的心意不在酒上，而在山水之间。山水的乐趣，领会在心而寄托在酒里。至于太阳出来林中雾气散开，云雾归去山岩洞穴昏暗，阴暗明亮变化的，是山间的早晚。野花开放散发幽香，佳木繁茂形成浓荫，秋风霜降天高气爽，水位下降石头显露的，是山间的四季。早晨前往，傍晚归来。四季的景色不同，而乐趣也无穷无尽。至于背负东西的人在路上唱歌，行路的人在树下休息，前面的人呼喊，后面的人应答，老人弯腰，大人提携孩童，来来往往络绎不绝的，是滁州人出游。临溪垂钓，溪深水清鱼儿肥美。用酿泉酿酒，泉水香甜酒味清冽。山中野味野菜，杂然摆在面前的，是太守设宴。宴饮尽兴的乐趣，不在于音乐。投壶的射中了，下棋的赢了。酒杯和筹码交错纵横，起立坐下喧哗吵闹的，是众位宾客欢乐。脸色苍老头发花白，醉醺醺地坐在众人中间的，是太守醉了。不久夕阳落在山头，人影散乱，太守回去宾客跟随。树林浓荫遮蔽，鸟鸣声上下起伏，游人离去禽鸟欢乐。然而禽鸟只知道山林的乐趣，却不知道人的乐趣。人们只知道跟随太守游玩而快乐，却不知道太守以他们的快乐为快乐。醉了能与大家同乐，醒来能用文章记述的，是太守。太守是谁？庐陵欧阳修。</p>
<p class="kindle-cn-para-left">通篇共用二十個也字、逐層脫卸、逐步頓跌、句句是記山水、卻句句是記亭、句句是記太守、似散非散、似排非排、文家之創調也。
</p>
</div>
</body>
</html>