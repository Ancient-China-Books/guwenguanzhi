<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-送孟東野序韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="u2vt7t2JnlQE8KzLCQqPZaC">
<div class="chapter" id="chapter">
<h1>送孟東野序</h1>
<hr/><h2>韓愈</h2>
<p class="calibre5">
大凡物不得其平則鳴。<span class="zhu">起句、是一篇大㫖。</span>草木之無聲、風撓之鳴。<span class="zhu">草木、一。</span>水之無聲、風蕩之鳴。<span class="zhu">水、二。</span>其躍也或激之、其趨也或梗之、<span class="zhu">梗、塞也。</span>其沸也或炙之。<span class="zhu">水獨加三句。錯綜入妙。</span>金石之無聲、或擊之鳴。<span class="zhu">金石、三。</span>人之於言也亦然。<span class="zhu">說到人。</span>有不得已者而後言。其謌<span class="zhu">同歌、</span>也有思、其哭也有懷。凡出乎口而爲聲者、其皆有弗平者乎。<span class="zhu">一鎖、應起句、筆宕甚。 ○人言、四。</span>樂也者、鬱於中而泄於外者也。<span class="zhu">突然說樂。</span>擇其善鳴者而假之鳴。<span class="zhu">生出善字與假字、爲下面議論張本。</span>金、石、絲、竹、匏、土、革、木<span class="zhu">金、鐘。石、磬。絲、琴、瑟。竹、簫、管。匏、笙。土、塤。革、鼓。木、祝敔也。</span>八者、物之善鳴者也。<span class="zhu">樂、五。</span>維天之於時也亦然、<span class="zhu">突然說天時。</span>擇其善鳴者而假之鳴。是故以鳥鳴春、以雷鳴夏、以蟲鳴秋、以風鳴冬、四時之相推敓、<span class="zhu">同奪、</span>其必有不得其平者乎。<span class="zhu">天時、六。 ○樂與天時兩段、俱是陪客。</span>其於人也亦然。<span class="zhu">收轉人、上下暢發之。</span>人聲之精者爲言。文辭之於言、又其精也、尤擇其善鳴者而假之鳴。<span class="zhu">上文已再言擇其善鳴者而假之鳴矣。則此又言人聲之精者爲言、而文辭又其精者、故尤擇其善鳴者而假之鳴。又字尤字、正是關鍵血脈、首尾相應處。</span>其在唐虞、咎<span class="zhu">臯、</span>陶、禹其善鳴者也、而假以鳴。<span class="zhu">咎陶、禹、一。</span>夔弗能以文辭鳴、又自假於韶以鳴。<span class="zhu">后夔作韶樂、以鳴唐、虞之治。 ○夔、二。</span>夏之時、五子以其歌鳴。<span class="zhu">太康盤遊無度、厥弟五人咸怨、述大禹之戒以作歌。 ○五子、三。</span>伊尹鳴殷。<span class="zhu">伊尹、四。</span>周公鳴周。<span class="zhu">周公、五。</span>凡載於詩書六藝、皆鳴之善者也。<span class="zhu">略結。</span>周之衰、孔子之徒鳴之、其聲大而遠。傳曰、天將以夫子爲木鐸。其弗信矣乎。<span class="zhu">孔子之徒、六。</span>其末也、莊周以其荒唐之辭鳴。<span class="zhu">莊周、楚人、著書名莊子。荒、大。唐、空也。 ○莊周、七。</span>楚大國也、其亡也、以屈原鳴。<span class="zhu">屈原、楚之同姓、憂愁幽思而作離騷。 ○屈原、八。</span>臧孫辰、<span class="zhu">卽魯大夫、臧文仲。</span>孟軻、荀卿、以道鳴者也。<span class="zhu">臧孫辰、孟軻、荀卿、九。</span>楊朱、墨翟、管夷吾、晏嬰、老聃、<span class="zhu">姓李、名耳、字伯陽。著書名老子。</span>申不害、<span class="zhu">以黃老刑名之學、相韓昭侯。著書二篇、名申子。</span>韓非、<span class="zhu">韓諸公子、與李斯俱師荀卿。善刑名法律之學、著書五十六篇、名韓非子。</span>眘<span class="zhu">慎、</span>到、<span class="zhu">韓大夫、申韓稱之。有書四十六篇。</span>田駢、<span class="zhu">齊人、好談論、時稱談天口。</span>鄒衍、<span class="zhu">臨淄人、著書十萬餘言、名重列國。燕昭師事之。</span>尸佼、<span class="zhu">攪、 ○魯人、衛商鞅師之。著書二十篇、號尸子。</span>孫武、<span class="zhu">齊人、著兵法十三篇。</span>張儀、蘇秦之屬、皆以其術鳴。<span class="zhu">楊朱十四人、十。 ○此十人、或邪說、或功利、或清淨寂滅、或刑名慘刻、或尚殺伐之計、或專從橫之謀、皆非吾道。故公稱一術字、大有分曉。</span>秦之興、李斯鳴之。<span class="zhu">李斯秦相、專言威令。 ○李斯、十一。</span>漢之時、司馬遷、<span class="zhu">卽太史公、作史記。</span>相如、<span class="zhu">姓司馬、蜀人。有賦、檄、封禪等文。</span>揚雄、<span class="zhu">字子雲、有諸賦與太元、法言等書。</span>最其善鳴者也。<span class="zhu">二司馬、揚雄、十二。</span>其下魏晉氏、鳴者不及於古、然亦未嘗絕也。就其善者、其聲清以浮、其節數<span class="zhu">同速、</span>以急、其辭淫以哀、其志弛以肆、其爲言也、亂雜而無章。<span class="zhu">卽其所謂善鳴者、亦且如此、所以爲不及于古。</span>將天醜其德莫之顧邪、何爲乎不鳴其善鳴者也。<span class="zhu">魏晉、十三。 ○將入題、又頓此一段、先寫出感慨之致。</span>唐之有天下、<span class="zhu">以下始說唐人。</span>陳子昂、<span class="zhu">字伯玉、號海內文宗。 ○一。</span>蘇源明、<span class="zhu">京兆武功人、工文辭。有名。 ○二。</span>元結、<span class="zhu">字次山、所著有元子十篇。 ○三。</span>李白、<span class="zhu">四。</span>杜甫、<span class="zhu">五。</span>李觀、<span class="zhu">字元賓、公之友。 ○六。</span>皆以其所能鳴。<span class="zhu">此六子、皆當時先達之人。</span>其存而在下者、孟郊東野始以其詩鳴。<span class="zhu">七。 ○從許多物、許多人、奇奇怪怪、繁繁雜雜說來、無非要顯出孟郊以詩鳴。文之變幻至此。</span>其高出魏晉、不懈而及於古、<span class="zhu">若無懈筆、可追唐虞三代文辭。</span>其他浸淫乎漢氏矣。<span class="zhu">其他美處純乎其爲漢氏。 ○三句、總收前文。</span>從吾遊者、李翱、張籍其尤也。<span class="zhu">李翱有集、張籍善樂府。 ○李翱八。張籍九。又添二人于後、妙絕。</span>三子者之鳴信善矣。<span class="zhu">結出善鳴二字。</span>抑不知天將和其聲而使鳴國家之盛邪、抑將窮餓其身、思愁其心腸、而使自鳴其不幸邪。<span class="zhu">兩句歎咏有味。括盡前面聖賢君子之鳴。</span>三子者之命、則懸乎天矣。其在上也、<span class="zhu">鳴國家之盛。</span>奚以喜。其在下也、<span class="zhu">自鳴其不幸。</span>奚以悲。<span class="zhu">二語甚占地步。</span>東野之役於江南也、<span class="zhu">時東野爲溧陽尉。 ○單結東野。</span>有若不釋然者、<span class="zhu">結出不平。</span>故吾道其命於天者以解之。<span class="zhu">應前四天字收。</span>
</p>
<p class="translation">大凡事物得不到平衡就会发声。草木本来没有声音，风吹动它就发出声音。水本来没有声音，风摇荡它就发出声音。水跳跃是因为有激流冲击它，水奔流是因为有阻塞堵住它，水沸腾是因为有火烤炙它。金石本来没有声音，敲击它就发出声音。人对于说话也是这样。有不得已的原因然后才说话。他的歌唱有所思念，他的哭泣有所怀念。凡是从口中发出而成为声音的，难道不都是有不平的原因吗？音乐，是郁结在内心而发泄于外的。选择那些善于发声的事物而让它们发声。金、石、丝、竹、匏、土、革、木这八种，是事物中善于发声的。天对于季节也是这样，选择那些善于发声的而让它们发声。因此用鸟鸣报春天，用雷鸣报夏天，用虫鸣报秋天，用风鸣报冬天，四季相互推移更替，其中一定有得不到平衡的吧。对于人也是这样。人的声音中最精华的是语言，文辞对于语言，又是其中的精华，所以更要选择那些善于发声的而让他们发声。在唐尧虞舜时代，皋陶、禹是善于发声的人，而让他们发声。夔不能用文辞发声，又自己借助韶乐来发声。夏朝的时候，五子用他们的歌来发声。伊尹为殷朝发声。周公为周朝发声。凡是记载在诗书六艺中的，都是善于发声的。周朝衰落时，孔子的门徒为它发声，他们的声音宏大而传得远。传记说：天将要让孔子做木铎。这难道不是真的吗？到了末世，庄周用他荒唐的言辞发声。楚国是大国，它灭亡时，屈原为它发声。臧孙辰、孟轲、荀卿，是用道义发声的。杨朱、墨翟、管夷吾、晏婴、老聃、申不害、韩非、慎到、田骈、邹衍、尸佼、孙武、张仪、苏秦这些人，都用他们的学术发声。秦朝兴起时，李斯为它发声。汉朝的时候，司马迁、司马相如、扬雄，是最善于发声的。往下到魏晋时代，发声的人比不上古代，然而也没有断绝。就那些善于发声的来说，他们的声音清扬而浮华，他们的节奏急促，他们的言辞淫靡而悲哀，他们的志向松弛而放纵，他们的言论，混乱杂乱而没有章法。难道是天厌恶他们的德行而不眷顾吗？为什么不让善于发声的人发声呢？唐朝拥有天下，陈子昂、苏源明、元结、李白、杜甫、李观，都用他们的才能发声。那些健在而地位低下的人，孟郊东野开始用他的诗来发声。他的成就高出魏晋，不懈怠而能追及古代，其他方面也浸润于汉代了。跟随我学习的，李翱、张籍是其中特别优秀的。这三个人的发声确实很好。然而不知道天是要协和他们的声音而让他们歌颂国家的昌盛呢，还是要让他们身体穷困饥饿、内心忧愁思虑，而让他们自己抒发自己的不幸呢？这三个人的命运，就悬于天了。他们在上位，有什么值得高兴的。他们在下位，有什么值得悲伤的。东野到江南任职，似乎有些不快乐，所以我讲述他的命运在天的道理来解释。</p>
<p class="kindle-cn-para-left">此文得之悲歌慷慨者爲多。謂凡形之聲者、接不得已。于不得已中、又有善不善。所謂善者、又有幸不幸之分。只是從一鳴中、發出許多議論。句法變換、凡二十九樣。如龍之變化、屈伸於天、更不能逐鱗逐爪觀之。
</p>
</div>
</body>
</html>