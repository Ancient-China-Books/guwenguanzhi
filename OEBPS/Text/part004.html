<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-周鄭交質左傳・隱公三年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="u5u5upnFiOdutcCLCiE7stF">
<div class="chapter" id="chapter">
<h1 class="juan">周鄭交質</h1>
<h2 class="title">左傳・隱公三年</h2>
<hr/>
<p class="calibre5">
	鄭武公、莊公爲平王卿士，<span class="zhu">父子俱秉周政</span>王貳于虢，<span class="zhu">王病鄭之專，欲分政于虢公。</span>鄭伯<span class="zhu">莊公</span>怨王。<span class="zhu">貳與怨，俱根心上來，伏下信不由中。</span>王曰：「無之。」<span class="zhu">只用無之二字支吾，全是小兒畏撲光景。</span>故周鄭交質。<span class="zhu">至。○質，物相質當也。君權替、臣紀廢，自此極矣。</span>王子狐爲質於鄭，鄭公子忽爲質於周。<span class="zhu">平王子名狐，鄭公子名忽。○先言王出質，而後言鄭出質者，明鄭伯偪王立質畢，而後聊以公子塞責，是惡平王先與人質也。</span>
</p>
<p class="calibre5">
	王崩，周人將畀虢公政。<span class="zhu">畀，與也。將者，未決之辭。卻爲鄭莊窺破。故王以三月崩，而祭足以四月寇，言其疾也。</span>四月，鄭祭<span class="zhu">債</span>足<span class="zhu">即祭仲</span>帥<span class="zhu">率</span>師取溫之麥；秋，又取成周之禾。<span class="zhu">溫，周邑名。成周，今洛陽縣。○書溫又書成周者，四月猶溫，秋則徑入成周。寫鄭莊之惡，不唯無君，直是異樣慘毒。</span>周鄭交惡。<span class="zhu">如字。○敘事止此，下皆左氏斷辭。</span>
</p>
<p class="calibre5">
	君子曰：「信不由中，質無益也。<span class="zhu">一句喝倒交質之非。</span>明恕而行，要<span class="zhu">平聲</span>之以禮，雖無有質，誰能間<span class="zhu">去聲</span>之？<span class="zhu">明則不欺，恕則不忌，所謂由中之信也。言本明恕而行，又以禮文，彼此要結，雖不以子交質，誰能離間之也？</span>苟有明信，<span class="zhu">推開一步說。</span>澗、谿、沼、沚之毛，<span class="zhu">山夾水曰澗，水注川曰溪，方池曰沼，小渚曰沚。毛，草也，即下文所謂菜也。</span>蘋蘩薀藻之菜，<span class="zhu">蘋，大萍也。蘩，白蒿也。薀藻，聚藻也。皆生於澗溪沼沚，可以爲菜者。</span>筐、筥、<span class="zhu">舉</span>錡、<span class="zhu">奇</span>釜之器，<span class="zhu">方曰筐，圓曰筥，皆竹器。有足曰錡，無足曰釜，皆鼎屬。</span>潢<span class="zhu">黃</span>汙、行潦之水，<span class="zhu">潢汙，停水也。行潦，流水也。</span>可薦於鬼神，可羞於王公。<span class="zhu">薦，祭也。羞，進也。○以上七句，言至薄之物，猶可借明信以爲祭祀燕享。</span>而況君子結二國之信，行之以禮，又焉<span class="zhu">煙</span>用質？<span class="zhu">此通言凡結信者，不得用質，非專指周鄭也。○上言要之以禮，此又言行之以禮，全是惡周鄭交質之非禮也。</span><span class="shu-ming">風</span>有<span class="shu-ming">采蘩</span>、<span class="shu-ming">采蘋</span>，<span class="shu-ming">雅</span>有<span class="shu-ming">行葦</span>、<span class="shu-ming">泂<span class="zhu">迥</span>酌</span>，<span class="zhu"><span class="shu-ming">采蘩</span>、<span class="shu-ming">采蘋</span>，<span class="shu-ming">國風</span>二篇名。義取于不嫌薄物。<span class="shu-ming">行葦</span>、<span class="shu-ming">泂酌</span>，<span class="shu-ming">大雅</span>二篇名。<span class="shu-ming">行葦</span>篇，義明忠厚。<span class="shu-ming">泂酌</span>篇，義取雖行潦可以供祭。</span>昭忠信也。」<span class="zhu">此四詩者，明有忠信之行，雖薄物皆可用也。○引詩作結。以「蘩」、「蘋」、「葦」、「酌」等字，與「澗、溪、沼、沚」十六字相映照。而仍以「忠信」字關應「信不由中」，風韻悠然。</span>
</p>
<p class="kindle-cn-para-left">
	通篇以「信」、「禮」二字作眼。平王欲退鄭伯而不能退，欲進虢公而不敢進，乃用虛詞欺飾，致行敵國質子之事，是不能處己以信，而馭下以禮矣。鄭莊之不臣，平王致之也。曰「周鄭」、曰「交質」、曰「二國」，寓譏刺于不言之中矣。
</p>
</div>
</body>
</html>