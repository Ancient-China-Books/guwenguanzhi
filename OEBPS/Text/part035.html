<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-子產論政寬猛左傳・昭公二十年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="u2wtSk2VjK5XlDxgTSf7ry3">
<div class="chapter" id="chapter">
<h1>子產論政寬猛</h1>
<hr/><h2>左傳・昭公二十年</h2>
<p class="calibre5">鄭子產有疾、謂子大叔<span class="zhu">游吉也。</span>曰、我死、子必爲政。唯有德者能以寬服民、其次莫如猛。<span class="zhu">兩語、是子產治鄭心訣。</span>夫火烈、民望而畏之、故鮮<span class="zhu">上聲、</span>死焉。<span class="zhu">以火喻猛。</span>水懦弱、民狎而翫之、則多死焉。<span class="zhu">以水喻寬。</span>故寬難。<span class="zhu">非有德者不能。 ○玩其次字、寬難字、便見寬爲上、不得已而用猛。而用猛正是保民之惠處、此自大經濟人語。</span>疾數月而卒。大叔爲政、不忍猛而寬。<span class="zhu">著不忍二字、便見是婦人之仁、非真能寬也。</span>鄭國多盜、取人于萑<span class="zhu">桓、</span>苻<span class="zhu">蒲、</span>之澤。<span class="zhu">取人、劫其財也。萑苻、澤名。</span>大叔悔之、曰、吾早從夫子、不及此。<span class="zhu">夫子、謂子產。</span>興徒兵以攻萑苻之盜、盡殺之。盜少止。<span class="zhu">著盡殺二字、便見是酷吏之虐、非善用猛也。</span>仲尼曰、善哉。<span class="zhu">歎美子產爲政。</span>政寬則民慢、慢則糾之以猛、猛則民殘、殘則施之以寬。<span class="zhu">寬猛各有弊、當有以相濟。</span>寬以濟猛、猛以濟寬、政是以和。<span class="zhu">和字、從濟字看出。</span>詩曰、<span class="zhu">大雅、民勞篇。</span>民亦勞止、汔<span class="zhu">肸、</span>可小康、惠此中國、以綏四方。<span class="zhu">止、語辭。汔、其也。康、綏、皆安也。言今民亦勞甚矣、其可以小安之乎。當加惠于京師、以綏安夫諸夏之人。</span>施之以寬也。<span class="zhu">引詩釋寬。</span>毋從<span class="zhu">去聲、</span>詭隨、以謹無良、式遏寇虐、慘不畏明。<span class="zhu">詭隨、謂詭人隨人、心不正者。謹、勅也。式、用也。慘、曾也。言詭隨者不可從、以謹勅不善之人、用遏止此寇虐、而曾不畏明法者。</span>糾之以猛也。<span class="zhu">引詩解猛。</span>柔遠能邇、以定我王。<span class="zhu">柔安遠人、使之懷附、而近者各以能進、以安定我王室。</span>平之以和也。<span class="zhu">平字、是寬猛相濟處。 ○引詩釋和。 ○一時分引釋之、便見政和。是寬猛一時並到、不可偏勝也。</span>又曰、<span class="zhu">商頌、長發篇。</span>不競不絿、<span class="zhu">求、</span>不剛不柔、布政優優、百祿是遒。<span class="zhu">競、強也。絿、急也。優優、和也。遒、聚也。言湯之爲政不太強、不太急、不太剛、不太柔、優優然而甚和、故百種福祿皆遒聚也。</span>和之至也。<span class="zhu">引詩歎和之至、見得和到極處、而寬猛之跡俱化、進一層說。</span>及子產卒、仲尼聞之出涕曰、古之遺愛也。<span class="zhu">以子產之猛爲遺愛、闡微之論。</span></p>
<p class="translation">郑国的子产生病，对子大叔说：「我死后，你必定会执政。只有有德行的人能用宽厚使民众服从，其次莫过于严厉。」火焰猛烈，百姓看到就害怕，所以很少有人死于火灾。水柔弱，百姓轻侮玩弄它，就会有很多人死于水灾。所以宽厚难以做到。几个月后子产病故。子大叔执政，不忍心严厉而实行宽松政策。郑国盗贼很多，在萑苻沼泽抢劫行人。子大叔后悔了，说：「我如果早听从先生的话，就不至于到这个地步。」调集军队攻打萑苻的盗贼，把他们全部杀死。盗贼稍微减少了。孔子说：「说得好啊。」政治宽松则百姓懈怠，懈怠就用严厉来纠正，严厉则百姓受残害，受残害就施行宽松。用宽厚来调剂严厉，用严厉来调剂宽厚，政治因此才和谐。《诗经》说：「百姓也劳苦了，可以让他们稍微安康，施惠于中原，来安抚四方。」这是施行宽松。「不要听从诡诈随意的人，来告诫不良之人，用来遏止暴虐，那些竟不畏惧法律的人。」这是用严厉来纠正。「安抚远方的人使近处的人能发挥才能，来安定我们的王室。」这是用和谐来平衡。又说：「不过于强盛，不过于急迫，不过于刚硬，不过于柔弱，施行政令和谐，各种福禄都会汇聚。」这是和谐的极致。等到子产去世，孔子听说后流泪说：「他是古代留下的仁爱之人啊。」</p>
<p class="kindle-cn-para-left">子產不是一味任猛。蓋立法嚴則民不犯、正所以全其生。此中大有作用。太叔始寬而繼猛、殊失子產授政之意。觀孔子歎美子產、而以寬猛相濟立論、則政和、諒非用猛所能致。末以遺愛結之、便有分曉。</p>
</div>
</body>
</html>