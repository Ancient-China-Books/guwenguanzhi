<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-小石城山記柳宗元</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uUF4j7gY8svghkzrY2V3B2B">
<div class="chapter" id="chapter">
<h1>小石城山記</h1>
<hr/><h2>柳宗元</h2>
<p class="calibre5">
自西山道口徑北、踰黃茅嶺而下、有二道。<span class="zhu">故寫二道。</span>其一西出、尋之無所得。<span class="zhu">閣起一道。</span>其一少北而東、不過四十丈。土斷而川分、有積石橫當其垠。<span class="zhu">銀、</span>其上爲睥<span class="zhu">譬、</span>睨、<span class="zhu">詣、</span>梁欐<span class="zhu">例、</span>之形。<span class="zhu">垠、崖也。睥睨、城上女垣也。梁欐、屋棟也。山以小石城名者以此。</span>其旁出堡<span class="zhu">堡、</span>塢、<span class="zhu">烏上聲、</span>有若門焉。窺之正黑。<span class="zhu">堡、小城也。塢、水障也。</span>投以小石、洞然有水聲。其響之激越、良久乃已。<span class="zhu">此不是寫水。只極寫窺之正黑四字。</span>環之可上、望甚遠。<span class="zhu">其旁可以窺深、其上可以望遠。</span>無土壤而生嘉樹美箭、益奇而堅。其疏數<span class="zhu">促、</span>偃仰、類智者所施設也。<span class="zhu">無土壤三字、妙。類智者所施教一句、生下有無一段。</span>噫、吾疑造物者之有無久矣。<span class="zhu">宕筆。</span>及是愈以爲誠有。<span class="zhu">疑其有。</span>又怪其不爲之於中州、而列是夷狄。更千百年不得一售其伎、是固勞而無用。神者儻不宜如是、則其果無乎。<span class="zhu">疑其無。</span>或曰、以慰夫賢而辱於此者。或曰其氣之靈、不爲偉人、而獨爲是物。故楚之南、少人而多石。<span class="zhu">借兩或曰、錯落自說胸中憤懣、隨筆蓬勃。</span>是二者、余未信之。<span class="zhu">不說煞、妙。</span>
</p>
<p class="translation">从西山道口径直向北走，越过黄茅岭往下走，有两条道路。其中一条向西延伸，寻找过去却一无所获。另一条稍微偏北然后向东，不超过四十丈。土地断裂而河流分开，有堆积的石头横亘在它的边缘。石头上面形成了城墙垛口、房屋栋梁的形状。旁边突出形成堡垒、围障，好像有门一样。从门往里窥视，一片漆黑。投入小石头，洞中传来水声。那声音激荡回响，很久才停止。环绕着它可以登上去，眺望很远。没有土壤却生长着嘉树美竹，更加奇特而坚固。它们的疏密、俯仰，像是智者所设计安排的一样。唉，我怀疑造物主的存在已经很久了。到了这里更加认为确实存在。又奇怪它不把这样的景观造在中原，而排列在这蛮荒之地。经过千百年都不能施展它的技艺，这本来就是徒劳而无用的。神灵似乎不应该这样做，那么它果真不存在吗？有人说，这是用来安慰那些贤能却受辱于此地的人。又有人说，天地灵气不造就伟大的人物，而只造就这些景物。所以楚地的南方，人少而石头多。这两种说法，我都不相信。</p>
<p class="kindle-cn-para-left">借石之瑰瑋、以吐胸中之氣。柳州諸記、奇趣逸情、引人以深。而此篇議論、尤爲崛出。
</p>
</div>
</body>
</html>