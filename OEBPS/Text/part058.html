<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-晉獻文子成室禮記・檀弓下</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uhrPKRaHZUYXPJypAaRGq5D">
<div class="chapter" id="chapter">
<h1 class="juan">晉獻文子成室</h1>
<h2 class="title">禮記・檀弓下</h2>
<hr/>
<p class="calibre5">
晉獻文子成室、<span class="zhu">獻文二字、皆趙武謚、如貞惠文子之類。</span>晉大夫發焉。<span class="zhu">發禮往賀。</span>張老曰、美哉輪焉、美哉奐焉。<span class="zhu">輪、輪囷高大也。奐、奐爛衆多也。 ○二句、美其今。</span>歌於斯、哭於斯、聚國族於斯。<span class="zhu">歌、祭祀作樂也。哭、死喪哭泣也。聚國族、燕集國賓、聚會宗族也。</span>文子曰、武也、得歌於斯哭於斯聚國族於斯、是全要<span class="zhu">腰、</span>領以從先大夫於九京<span class="zhu">同原、</span>也。<span class="zhu">古者、罪重腰斬、罪輕頸刑。先大夫、文子父祖也。九原、晉卿大夫之墓地。  ○就其贊詞、添接一解、無窮之味。</span>北面再拜稽首。<span class="zhu">謝其祝。</span>君子謂之善頌善禱。<span class="zhu">頌者、美其事而祝其福。禱者、祈以免禍也。張老之言善于頌、文子所答善于禱。</span>
</p>
<p class="kindle-cn-para-left">張老頌祝之詞、固迥然超于俗見。文子又添全要領句、見免刑戮、乃爲無窮之福、尤加于人一等。善頌善禱四字、爲兩人標名不朽。
</p>
</div>
</body>
</html>