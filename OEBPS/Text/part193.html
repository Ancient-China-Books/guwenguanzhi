<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-乞校正陸贄奏議進御劄子蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="u2wf9pzhMIWMQFxXUAdkiV3">
<div class="chapter" id="chapter">
<h1>乞校正陸贄奏議進御劄子</h1>
<hr/><h2>蘇軾</h2>
<p class="calibre5">臣等猥<span class="zhu">委。</span>以空疏，備員講讀。<span class="zhu">時任翰林，與呂希哲、范祖禹同進。</span>聖明天縱，學問日新。臣等才有限而道無窮，心欲言而口不逮，以此自愧，莫知所爲。<span class="zhu">自謙引起。</span>竊謂人臣之納忠，譬如醫者之用藥。藥雖進於醫手，方多傳於古人。若已經效於世間，不必皆從於己出。<span class="zhu">設一確喻，便可轉入宣公奏議。</span></p>
<p class="translation">我们这些人因为才学浅薄，充任讲读官员。皇上圣明天纵，学问日日更新。我们才能有限而大道无穷，心里想说却口不能及，因此自感惭愧，不知该做什么。我私下认为臣子进献忠言，就像医生使用药物。药物虽然由医生之手进献，但药方多传自古人。如果已经在世间验证有效，就不必都出自己手。</p>
<p class="calibre5">伏見唐宰相陸贄，才本王佐，學爲帝師，論深切於事情，言不離於道德，智如子房而文則過，辨如賈誼而術不疏，上以格君心之非，下以通天下之志，<span class="zhu">極贊宣公。</span>但其不幸，仕不遇時。<span class="zhu">便發感慨。</span>德宗以苛刻爲能，而贄諫之以忠厚；德宗以猜忌爲術，而贄勸之以推誠；德宗好用兵，而贄以消兵爲先；德宗好聚財，而贄以散財爲急。至於用人聽言之法，治邊御將之方，罪己以收人心，改過以應天道，去小人以除民患，惜名器以待有功，如此之流，未易悉數。<span class="zhu">舉奏議中大要言。</span>可謂進苦口之藥石，鍼害身之膏肓。<span class="zhu">荒。○肓，膈也。心下爲膏。<span class="shu-ming">左傳</span>：晉景公疾病，秦伯使醫緩治之。未至，公夢疾爲二豎子曰：「彼良醫也，懼傷我，焉逃之？」其一曰：「居肓之上、膏之下，若我何？」醫至，曰：「疾不可爲也，在肓之上、膏之下。攻之不可，達之不及，藥不至焉。」</span>使德宗盡用其言，則貞觀<span class="zhu">太宗年號。</span>可得而復。<span class="zhu">反振作頓，起下仁宗當用宣公之言。</span></p>
<p class="translation">我看到唐朝宰相陆贽，才能本是辅佐帝王的材料，学识堪为帝师，议论深切于事情，言辞不离于道德，智慧如张子房而文采更胜，辩才如贾谊而谋略不疏漏，向上能够匡正君王的过失，向下能够通达天下的心志，但他不幸的是，做官没有遇到好时候。德宗把苛刻当作本领，而陆贽劝谏他要忠厚；德宗把猜疑当作手段，而陆贽劝导他要推诚待人；德宗喜好用兵，而陆贽把消除战事作为首要任务；德宗喜好聚敛财富，而陆贽把散发财富作为急务。至于用人听言的方法，治理边疆统御将帅的策略，自责以收拢人心，改过以顺应天道，除去小人以消除民患，爱惜名位器物以等待有功之人，像这类建议，不容易全部列举。可以说是进献苦口的药石，针治危害身体的膏肓之疾。假使德宗完全采用他的言论，那么贞观之治就可以再现了。</p>
<p class="calibre5">臣等每退自西閤，<span class="zhu">蛤。</span>即私相告，以陛下聖明，必喜贄議論。但使聖賢之相契，即如臣主之同時。<span class="zhu">取善不必以時代拘。</span>昔馮唐論頗、牧之賢，則漢文爲之太息。<span class="zhu">漢文帝謂馮唐曰：「昔有爲我言趙將李齊之賢，戰于鉅鹿下，吾每飯未嘗不在鉅鹿。」唐對曰：「尚不如廉頗、李牧之爲將也。」帝拊髀曰：「我獨不得頗、牧爲將，何憂匈奴哉？」</span>魏相條鼂、<span class="zhu">潮。</span>董之對，則孝宣以致中興。<span class="zhu">魏相好觀漢故事，數條漢興以來國家便宜行事及鼂錯、仲舒等所言，請施行之。上任用焉。</span>若陛下能自得師，則莫若近取諸贄。<span class="zhu">此段勸勉仁宗聽信之意，最爲婉切。</span>夫六經三史，<span class="zhu"><span class="shu-ming">史記</span>及兩<span class="shu-ming">漢書</span>爲三史。</span>諸子百家，非無可觀，皆足爲治。但聖言<span class="zhu">六經。</span>幽遠，末學<span class="zhu">子、史。</span>支離，譬如山海之崇深，難以一二而推擇。如贄之論，開卷瞭然，聚古今之精英，實治亂之龜鑑。<span class="zhu">以經、史、諸子形出奏議，深明宣公之論，便於觀覽推行。</span>臣等欲取其奏議，稍加校正，繕寫進呈。願陛下置之坐隅，如見贄面，反覆熟讀，如與贄言。必能發聖性之高明，成治功於歲月。<span class="zhu">直寫乞校正進御之意。</span></p>
<p class="translation">我们每次退出西阁，就私下互相说，凭陛下的圣明，一定喜欢陆贽的议论。只要圣贤之间相契合，就如同君臣处于同一时代。从前冯唐论说廉颇、李牧的贤能，汉文帝为之感叹。魏相进呈晁错、董仲舒的对策，孝宣帝因此实现了中兴。如果陛下能够自己寻得良师，那么不如就近取法于陆贽。六经三史，诸子百家，并非没有可观之处，都足以用来治理国家。但圣人之言幽深久远，末流学说支离破碎，就像山海那样高深莫测，难以一一推举选择。像陆贽的议论，一打开书卷就清楚明了，汇聚了古今的精华，实在是治乱的借鉴。我们想要选取他的奏议，稍加校正，抄写进呈。希望陛下把它放在座位旁边，如同见到陆贽本人，反复熟读，如同与陆贽交谈。一定能够开发圣性的高明，在短时间内成就治理的功效。</p>
<p class="calibre5">臣等不勝區區之意，取進止。</p>
<p class="translation">我们不胜这点小小的心意，恭候裁决。</p>
<p class="kindle-cn-para-left">東坡說宣公，便學宣公文章。諷勸鼓舞，激揚動人。宣公當時不見知于德宗，庶幾今日受知于陛下，與其觀六經、諸子之崇深，不如讀宣公奏議之切當，尤使人主有欣然嚮往，恨不同時之想。</p>
</div>
</body>
</html>
