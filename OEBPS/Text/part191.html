<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-石鐘山記蘇軾</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="u36CSRki7Ml9Z3T83XyoGt4">
<div class="chapter" id="chapter">
<h1>石鐘山記</h1>
<hr/><h2>蘇軾</h2>
<p class="calibre5"><span class="shu-ming">水經</span>云：「彭蠡<span class="zhu">里。</span>之口有石鐘山焉。」<span class="zhu">彭蠡，即鄱陽湖。○引<span class="shu-ming">水經</span>起，更典實。</span>酈<span class="zhu">力。</span>元<span class="zhu">酈道元，注<span class="shu-ming">水經</span>。</span>以爲下臨深潭，微風鼓浪，水石相搏，聲如洪鐘。<span class="zhu">一說。</span>是說也，人常疑之。<span class="zhu">人疑。</span>今以鐘磬置水中，雖大風浪不能鳴也，而況石乎！<span class="zhu">一駁，伏下「簡」字案。</span>至唐李渤，<span class="zhu">少室山人，唐順宗徵爲左拾遺，稱疾不至。</span>始訪其遺蹤，得雙石於潭上，扣而聆之，南聲函胡，<span class="zhu">宮音。</span>北音清越，<span class="zhu">商音。</span>枹<span class="zhu">浮。</span>止響騰，餘韻徐歇。<span class="zhu">枹，鼓槌也。</span>自以爲得之矣。<span class="zhu">一說。</span>然是說也，余尤疑之。<span class="zhu">余疑。</span>石之鏗然有聲者，所在皆是也，而此獨以鍾名，何哉？<span class="zhu">一駁，伏下「陋」字案。</span></p>
<p class="translation">《水经》说：「彭蠡湖口有座石钟山。」郦道元认为山下临深潭，微风鼓动波浪，水石相互撞击，声音像大钟。这个说法，人们常常怀疑它。现在把钟磬放在水中，即使大风大浪也不能让它们鸣响，何况是石头呢！到了唐朝李渤，才去寻访它的遗迹，在潭上找到两块石头，敲击着倾听它们，南边的声音低沉浑厚，北边的声音清脆响亮，鼓槌停下声音还在回荡，余音慢慢消歇。他自以为找到了答案。然而这个说法，我更加怀疑它。石头敲击能发出清脆声音的，到处都是，而这里偏偏用钟来命名，为什么呢？</p>
<p class="calibre5">元豐<span class="zhu">神宗年號。</span>七年，六月丁丑，余自齊安舟行，適臨汝，<span class="zhu">齊安、臨汝，皆邑名。</span>而長子邁，將赴饒之德興尉，<span class="zhu">時公之長君蘇邁，爲饒州府德興縣尉。</span>送之至湖口，因得觀所謂石鍾者。寺僧使小童持斧於亂石間，擇其一二，扣之硿硿<span class="zhu">空。</span>然。<span class="zhu">此即李渤之故智。</span>余固笑而不信也。<span class="zhu">仍然是疑，轉下有勢。</span>至其夜月明，獨與邁乘小舟至絕壁下。大石側立千尺，如猛獸奇鬼，森然欲搏人；而山上栖鶻，<span class="zhu">兀。</span>聞人聲亦驚起，磔磔<span class="zhu">窄。</span>雲霄閒；又有若老人欬<span class="zhu">慨。</span>且笑於山谷中者，或曰：「此鸛鶴也。」<span class="zhu">一段點綴奇景，慘淡悽其，侵人毛髮。伏下「士大夫不肯以小舟夜泊絕壁」句。</span>余方心動欲還，<span class="zhu">折筆妙。</span>而大聲發於水上，噌<span class="zhu">增。</span>吰<span class="zhu">宏。</span>如鐘鼓不絕。<span class="zhu">噌吰，鐘聲。</span>舟人大恐。徐而察之，則山下皆石穴罅，<span class="zhu">去聲。</span>不知其淺深，微波入焉，涵澹<span class="zhu">談。</span>澎<span class="zhu">烹。</span>湃<span class="zhu">派。</span>而爲此也。<span class="zhu">一處見聞得其實。</span>舟回至兩山閒，將入港<span class="zhu">講。</span>口，有大石當中流，可坐百人，空中而多竅，與風水相吞吐，有窾<span class="zhu">款。</span>坎鏜<span class="zhu">湯。</span>鞳<span class="zhu">榻。</span>之聲，<span class="zhu">窾坎鏜鞳，鐘鼓聲。</span>與向之噌吰者相應，如樂作焉。<span class="zhu">兩處見聞得其實。</span>因笑謂邁曰：「汝識之乎？噌吰者，周景王之無射<span class="zhu">亦。</span>也；<span class="zhu">無射，周景王所鑄鐘名。</span>窾坎鏜鞳者，魏獻子之歌鐘也。<span class="zhu">魏獻子，晉大夫。○兩處石聲，與古鐘聲無異。</span>古之人不余欺也！」<span class="zhu">始知古人以鍾名石爲不謬。</span></p>
<p class="translation">元丰七年，六月丁丑日，我从齐安乘船出发，前往临汝，而长子苏迈，将要去饶州德兴县当县尉，送他到湖口，因此得以观看所谓的石钟山。寺庙僧人让小童拿着斧子在乱石间，选择一两块，敲击它们发出硿硿的声音。我本来就笑而不信。到了那天夜里月明之时，独自和苏迈乘小船到绝壁下。大石头侧立千尺，像猛兽奇鬼，阴森森地好像要扑向人；而山上栖息的鹘鸟，听到人声也惊起，在云霄间发出磔磔的叫声；又有好像老人咳嗽并且在山谷中笑的声音，有人说：「这是鹳鹤。」我正心惊想要返回，而大声从水上发出，噌吰之声像钟鼓不绝。船夫很害怕。慢慢观察它，原来山下都是石洞裂缝，不知道它的深浅，细微的波浪进入其中，涵澹澎湃而发出这种声音。船回到两山之间，将要进入港口，有块大石头在水流中央，可以坐一百人，中空而多孔洞，和风水相互吞吐，有窾坎鏜鞳的声音，和先前的噌吰声相应和，如同音乐演奏一样。于是笑着对苏迈说：「你知道吗？噌吰的声音，是周景王的无射钟；窾坎鏜鞳的声音，是魏献子的歌钟。古人没有欺骗我啊！」</p>
<p class="calibre5">事不目見耳聞，而臆斷其有無，可乎？<span class="zhu">人謂石置水中不能鳴，蓋臆斷耳。</span>酈元之所見聞，殆與余同，而言之不詳；<span class="zhu">簡。</span>士大夫終不肯以小舟夜泊絕壁之下，故莫能知；而漁工水師，雖知而不能言，此世所以不傳也。<span class="zhu">破「人常疑之」句。</span>而陋者乃以斧斤考擊而求之，自以爲得其實。<span class="zhu">破「余尤疑之」句。</span>余是以記之，蓋歎酈元之簡，而笑李渤之陋也。<span class="zhu">結出。</span></p>
<p class="translation">事情不亲眼看到亲耳听到，就凭主观臆断它的有无，可以吗？郦道元所见所闻，大概和我相同，但说得不详细；士大夫终究不肯乘小船夜里停泊在绝壁之下，所以没有人能知道；而渔夫船工，虽然知道却不能用文字表达，这就是世上没有流传的原因。而浅陋的人竟然用斧头敲击来寻求答案，自以为得到了真相。我因此记录下来，是感叹郦道元的简略，而嘲笑李渤的浅陋啊。</p>
<p class="kindle-cn-para-left">世人不曉石鍾命名之故，始失於舊注之不詳，繼失於淺人之俗見。千古奇勝，埋沒多少！坡公身歷其境，聞之真，察之晰，從前無數疑案，一一破明。悅心快目！</p>
</div>
</body>
</html>
