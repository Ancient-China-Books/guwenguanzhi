<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-送李愿歸盤谷序韓愈</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="ul2sTV2GsIDnXUoEC5EQho2">
<div class="chapter" id="chapter">
<h1 class="juan">送李愿歸盤谷序</h1>
<h2 class="title">韓愈</h2>
<hr/>
<p class="calibre5">
太行<span class="zhu">杭、</span>之陽有盤谷。<span class="zhu">太行、山名。 ○起得奇崛。</span>盤谷之閒、泉甘而土肥。草木藂<span class="zhu">同叢、</span>茂、居民鮮少。或曰、謂其環兩山之閒、故曰盤。或曰、是谷也、宅幽而勢阻、隱者之所盤旋。<span class="zhu">兩或曰、跌宕起盤字義。雖似閒情、只呼出隱者一句爲主。</span>友人李愿居之。<span class="zhu">李愿、西平忠武王晟之子。歸隱盤谷、號盤谷子。 ○只六字、題已盡了。下全憑愿之言行文。</span>愿之言曰、人之稱大丈夫者、我知之矣。<span class="zhu">此句是提綱、直綰到我則行之。</span>利澤施於人、名聲昭於時。<span class="zhu">敍功名。</span>坐於廟朝、進退百官、而佐天子出令。其在外、則樹旗旄、羅弓矢、<span class="zhu">樹、立也。羅、列也。</span>武夫前呵、從者塞途、供給之人、各執其物、夾道而疾馳。喜有賞、怒有刑。<span class="zhu">敍威令。</span>才畯<span class="zhu">同俊、</span>滿前、道古今而譽盛德、入耳而不煩。<span class="zhu">敍門客。</span>曲眉豐頰、清聲而便<span class="zhu">平聲、</span>體、秀外而惠中。<span class="zhu">外貌秀美、中心聰敏。</span>飄輕裾、翳長袖。<span class="zhu">裾、衣後。翳、曳也。 ○敍近侍。</span>粉白黛<span class="zhu">代、</span>綠者、<span class="zhu">黛、畫眉墨。</span>列屋而閒居、妒寵而負恃、爭妍而取憐。<span class="zhu">敍姬妾。</span>大丈夫之遇知於天子、用力於當世者之所爲也。<span class="zhu">極寫世上有此一輩大丈夫。</span>吾非惡此而逃之、是有命焉、不可幸而致也。<span class="zhu">著此句、逗起下段。</span>窮居而野處、升高而望遠、坐茂樹以終日、濯清泉以自潔。<span class="zhu">敍居處之幽。</span>採於山、美可茹。<span class="zhu">汝、 ○茹、食也。</span>釣於水、鮮可食。<span class="zhu">敍飲食之便。</span>起居無時、惟適之安。<span class="zhu">敍晨昏之逸。</span>與其有譽於前、孰若無毀於其後。與其有樂於身、孰若無憂於其心。<span class="zhu">橫插隱士自得語。妙。</span>車服不維、刀鋸不加。<span class="zhu">刑賞不相及。</span>理亂不知、黜陟不聞。<span class="zhu">朝政不相關。</span>大丈夫不遇於時者之所爲也、<span class="zhu">極寫世上又有此一輩大丈夫。</span>我則行之。<span class="zhu">結出本意。與上不可幸致句、緊照。</span>伺候於公卿之門、奔走於形勢之途。足將進而趦<span class="zhu">咨、</span>趄、<span class="zhu">疽、 ○趦趄、欲行不行之貌。</span>口將言而囁<span class="zhu">念入聲、</span>嚅。<span class="zhu">如、 ○囁嚅、欲言不言之貌。</span>處汙穢而不羞、觸刑辟<span class="zhu">闢、</span>而誅戮。儌倖於萬一、老死而後止者、<span class="zhu">此是不安于隱、求進不得者之所爲。</span>其於爲人賢不肖何如也。<span class="zhu">此其人、視前兩樣人物、孰賢孰不肖、其等第當何如。 ○只以一句收盡一篇意、最有含蓄。</span>昌黎韓愈、聞其言而壯之。<span class="zhu">斷其爲高隱一輩大丈夫。</span>與之酒、而爲之歌曰、盤之中、維子之宮。盤之土、可以稼。<span class="zhu">叶故、</span>盤之泉、可濯可沿。<span class="zhu">沿、循行也。</span>盤之阻、誰爭子所。<span class="zhu">阻、曲折也。</span>窈而深、廓其有容。<span class="zhu">叶營、</span>繚而曲、如往而復。<span class="zhu">四句承盤之阻來、窈深繚曲、極力形容、其妙可想。</span>嗟盤之樂兮、樂且無央。<span class="zhu">央、盡也。 ○樂字、承上起下。</span>虎豹遠跡兮、蛟龍遁藏。鬼神守護兮、呵禁不祥。飲且食兮壽而康、無不足兮奚所望。<span class="zhu">平聲、</span>膏<span class="zhu">去聲、</span>吾車兮秣吾馬、<span class="zhu">以脂塗轄曰膏。以粟飯馬曰秣。</span>從子於盤兮、終吾生以徜<span class="zhu">常、</span>徉。<span class="zhu">羊、 ○徜徉、自得之貌。送李却說到自亦欲往、何等興會。</span>
</p>
<p class="kindle-cn-para-left">一節是形容得意人、一節是形容閒居人、一節是形容奔走伺候人。都結在人賢不肖何如也一句上。全舉李愿自己說話、自說只前數語寫盤谷、後一歌咏盤谷、別是一格。
</p>
</div>
</body>
</html>
