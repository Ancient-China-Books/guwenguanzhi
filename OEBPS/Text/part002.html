<?xml version='1.0' encoding='utf-8'?>
<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-例言</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uDuf4qguihCUiyfLOCfnF2D">
<div class="chapter" id="chapter">
<h1 id="calibre_pb_0">例言</h1>
<hr/>
<p class="kindle-cn-para-left-1">
	一、古文選本如林，而所選之文若出一轍，蓋較學相傳，既爲輕車熟路，欲別加選錄，雖蹊徑一新，反多扞格。故是編所登者，亦仍諸選之舊。
</p>
<p class="kindle-cn-para-left-1">
	一、古文須評註兼有，方能豁然。若有注無評，或有評無注，譬若一人之身，知其有面目，而不知其有血脈；知其有血脈，而不知其有面目，可乎？是編字義典故，逐次註明，復另加評語，庶讀之者，明若觀火。
</p>
<p class="kindle-cn-para-left-1">
	一、諸選各有妙解，頗多闊略，是當取其所長以補其不足，便成全璧。是編遍采名家舊注，參以己私，毫無遺漏。
</p>
<p class="kindle-cn-para-left-1">
	一、雜選古文，原爲初學設也。是編於艱奧須解者，固細加闡發；即目前便語，亦未嘗率意忽過，庶於初學有補。
</p>
<p class="kindle-cn-para-left-1">
	一、諸選本圈點外，或加角，或加小畫，雖各有取義，然初讀不能即曉，徒以眩目。是編但加圈點，蓋評註既詳，信口讀去，奧旨自明。又於圈下加一小圓點，以便句讀。
</p>
<p class="kindle-cn-para-left-1">
	一、是編註解字義典故畢，加一小圈，再下評語。又本文評語外，欲下總評，復加一小圈以別之，庶一覽便省。
</p>
<p class="kindle-cn-para-left-1">
	一、字音今人頗多忽略，是編音聲無一字不注，且即注於本字之下，便於誦讀。
</p>
<p class="kindle-cn-para-left-1">
	一、字畫今人亦多不講究，余痛恨此病。是編樣本皆經手錄，不間晝夜寒暑，剖劂告峻，復嚴加校讎，誓不留一畫之訛，貽誤後人。
</p>
<p class="kindle-cn-signature"><span>吳乘權謹識</span></p>
</div>
</body>
</html>
