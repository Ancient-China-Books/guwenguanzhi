<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-豐樂亭記歐陽修</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uwen6qNl3CxFqRMJTlTijgA">
<div class="chapter" id="chapter">
<h1>豐樂亭記</h1>
<hr/><h2>歐陽修</h2>
<p class="calibre5">
修旣治滁<span class="zhu">除、</span>之明年夏、<span class="zhu">滁、滁州、在淮東。時公守是州。</span>始飲滁水而甘。<span class="zhu">始飲而甘、明初至滁、未暇知水甘也。只此句、意極含蓄。</span>問諸滁人、得於州南百步之近。<span class="zhu">出其處。</span>其上則豐山、聳然而特立。<span class="zhu">陪一上。</span>下則幽谷、窈然而深藏。<span class="zhu">陪一下。</span>中有清泉、滃<span class="zhu">翁上聲、</span>然而仰出。<span class="zhu">出泉。</span>俯仰左右、顧而樂之。<span class="zhu">再陪左右。</span>於是疏泉鑿石、闢地以爲亭、而與滁人往遊其間。<span class="zhu">出亭。 ○以上敍亭之景、當滁之勝。末帶與滁人句、爲下文發論張本。</span>滁於五代干戈之際、用武之地也。<span class="zhu">五代、梁、唐、晉、漢、周也。 ○議論忽開，一篇結構。</span>昔太祖皇帝、<span class="zhu">趙匡胤。</span>嘗以周師破李景<span class="zhu">南唐。</span>兵十五萬於清流山下、生擒其將皇甫暉、姚鳳於滁東門之外、遂以平滁。<span class="zhu">周主柴世宗征淮南、唐人恐、皇甫暉、姚鳳、退保清流關、關在滁州西南、世宗命匡胤突陣而入、暉等走入滁、生擒之。 ○此滁所爲用武之地、不能豐樂、以起下文。</span>修嘗考其山川、按其圖記。升高以望清流之關、欲求暉鳳就擒之所。而故老皆無在者、蓋天下之平久矣。<span class="zhu">就平滁想出天下之平、一往深情、是龍門得意之筆。</span>自唐失其政、海內分裂、豪傑並起而爭。所在爲敵國者、何可勝<span class="zhu">升、</span>數。<span class="zhu">上聲、 ○宕開一筆、不獨說滁也。</span>及宋受天命、聖人出而四海一。嚮之憑恃險阻、剗<span class="zhu">產、</span>削消磨。百年之間、漠然徒見山高而水清。欲問其事、而遺老盡矣。<span class="zhu">再疊一筆、虛神不盡。</span>今滁<span class="zhu">單接今滁。</span>介江淮之間、舟車商賈、四方賓客之所不至。民生不見外事、而安於畎畝衣食、以樂生送死。而孰知上之功德、休養生息、涵煦<span class="zhu">許、</span>於百年之深也。<span class="zhu">歸重上之功德、是爲豐樂之所由來。凡作數層跌宕、方落到此句。文致生動不迫。</span>修之來此、樂其地僻而事簡、又愛其俗之安閒。<span class="zhu">應舟車商賈數句。</span>旣得斯泉於山谷之間、乃日與滁人仰而望山、俯而聽泉。掇幽芳<span class="zhu">春。</span>而蔭喬木、<span class="zhu">夏。</span>風霜冰雪、刻露清秀。<span class="zhu">峭刻呈露、清爽秀出。 ○秋冬。</span>四時之景、無不可愛。又幸其民樂其歲物之豐成、而喜與予遊也。<span class="zhu">點出題面、應轉與滁人往遊句。</span>因爲本其山川、道其風俗之美。使民知所以安此豐年之樂者、幸生無事之時也。<span class="zhu">結出作記意、應轉休養生息句。</span>夫宣上恩德、以與民共樂、刺史之事也。遂書以名其亭焉。<span class="zhu">收極端莊鄭重。妙絕。</span>
</p>
<p class="translation">我在治理滁州之后的第二年夏天，才开始饮用滁州的水，觉得甘甜。向滁州人询问水源，得知就在州城南面百步之近。那上方是丰山，高耸独立。下方是幽谷，深邃隐藏。中间有清泉，汩汩向上涌出。俯仰左右环顾，感到十分愉悦。于是疏通泉水，凿开石块，开辟土地建造亭子，与滁州人一起到那里游玩。滁州在五代干戈战乱之际，是用兵之地。当年太祖皇帝曾率周朝军队在清流山下击败李景十五万兵马，在滁州东门外生擒其将领皇甫晖、姚凤，于是平定了滁州。我曾考察这里的山川，查阅图志记载。登高眺望清流关，想要寻找皇甫晖、姚凤被擒之处。但故老都已不在了，因为天下太平已经很久了。自从唐朝失去政权，海内分裂，豪杰并起争雄。各地成为敌国的，何止数得清。到宋朝承受天命，圣人出现而四海统一。从前凭借的险要之地，都被削平消磨。百年之间，只见山高水清。想要询问往事，遗老都已去世了。如今滁州地处江淮之间，舟车商贾、四方宾客很少来到。百姓不见外面的事情，安于田间耕作和衣食，以此欢乐地生活到老死。谁知道这是朝廷的功德，休养生息，深深涵养了百年啊。我来到这里，喜欢此地僻静而政事简单，又爱这里民风的安闲。既然在山谷之间找到了这处泉水，就每天与滁州人仰望山峰，俯听泉声。春天采撷幽香的花草，夏天在高大的树木下乘凉，秋冬时节风霜冰雪，峭刻地呈现出清爽秀丽。四季的景色，没有不可爱的。又庆幸百姓因年岁丰收而欢乐，喜欢与我一起游玩。于是根据这里的山川，述说这里风俗之美。让百姓知道能够安享这丰年之乐的原因，是有幸生在太平无事的时代。宣扬朝廷的恩德，与百姓共享欢乐，这是刺史的职责。于是写下这篇文章来为这座亭子命名。</p>
<p class="kindle-cn-para-left">作記遊文、卻歸到大宋功德休養生息所致、立言何等闊大。其俯仰今昔、感慨係之、又增無數烟波。較之柳州諸記、是爲過之。
</p>
</div>
</body>
</html>