<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>五柳先生傳陶淵明</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width" initial-scale="1" name="viewport"/></head>
<body class="calibre" id="u2TXq4BBtadrOKnt4F6d2wB">
<div class="chapter" id="chapter">
<h1 class="juan">陶淵明</h1>
<h2 class="title">五柳先生傳</h2>
<hr/>
<p class="calibre5">
先生不知何許人也、<span class="zhu">不以地傳。</span>亦不詳其姓字。<span class="zhu">不以名傳。</span>宅邊有五柳樹、因以爲號焉。<span class="zhu">取號大奇。</span>閑靜少言、不慕榮利。<span class="zhu">一似無所嗜好者、却又好書嗜酒。</span>好讀書、不求甚解。<span class="zhu">是爲善于讀書者。</span>每有會意、便欣然忘食。<span class="zhu">蓋別有會心處。</span>性嗜酒。家貧、不能常得。親舊知其如此、或置酒而招之。造飲輒盡、期在必醉。<span class="zhu">是爲深得酒趣者。</span>旣醉而退、曾不𠫤<span class="zhu">吝、</span>情去留。<span class="zhu">適得本來面目。</span>環堵蕭然、不蔽風日。短褐穿結、簞瓢屢空、晏如也。<span class="zhu">領得孔、顏樂處。</span>常著文章自娛、頗示己志。忘懷得失、以此自終。<span class="zhu">超然世外。</span>贊曰、黔婁<span class="zhu">古高士。</span>有言、不戚戚於貧賤、不汲汲於富貴。其言茲若人之儔乎。<span class="zhu">爲若人之儔而言。</span>銜觴賦詩、以樂其志、無懷氏之民歟、葛天氏之民歟。<span class="zhu">想見太古風味。</span>
</p>
<p class="kindle-cn-para-left">淵明以彭澤令辭歸。後劉裕移晉祚、恥不復仕、號五柳先生。此傳乃自述其生平之行也。瀟灑澹逸、一片神行之文。
</p>
</div>
</body>
</html>