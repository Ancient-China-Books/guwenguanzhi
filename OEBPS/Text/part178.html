<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-辨姦論蘇洵</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uEhx5Wu5s67gMYs8AYWonZ7">
<div class="chapter" id="chapter">
<h1>辨姦論</h1>
<hr/><h2>蘇洵</h2>
<p class="calibre5">
事有必至、理有固然。<span class="zhu">引成語起。</span>惟天下之靜者、乃能見微而知著。<span class="zhu">惟靜故能知幾、此先生自負之言也。 ○開端三句、言安石必亂天下、但靜以觀之自見、虛虛冒起全篇。</span>月暈<span class="zhu">運、</span>而風、礎<span class="zhu">楚、</span>潤而雨、<span class="zhu">礎、柱下石也。月旁昏氣曰暈、柱礎生汗曰潤。</span>人人知之。<span class="zhu">天地陰陽之事、人無不知。</span>人事之推移、理勢之相因、其疎闊而難知、變化而不可測者、孰與天地陰陽之事、<span class="zhu">人事理勢、較天地陰陽、則爲易知。</span>而賢者有不知。<span class="zhu">歐陽公亦勸先生與荊公遊。</span>其故何也、好惡亂其中、而利害奪其外也。<span class="zhu">常人尚能知天地陰陽之事、而賢者反不能知人事之推移、理勢之相因、蓋其心汩於好惡利害、而不能靜也。 ○此段申明起手三句意。</span>昔者、<span class="zhu">引證。</span>山巨源見王衍曰、誤天下蒼生者、必此人也。<span class="zhu">晉惠帝時、王衍爲尚書令、樂廣爲河南令、皆善清談。衍少時、山濤見之、歎曰、何物老嫗、生甯馨兒。然誤天下蒼生者、必此人也。</span>郭汾<span class="zhu">焚、</span>陽見盧杞曰、此人得志、吾子孫無遺類矣。<span class="zhu">唐德宗以楊炎、盧杞同平章事。杞貌醜、有才辨、悅之。時郭子儀每見賓客、姬妾不離側。惟杞至、子儀悉屏侍妾。或問其故、對曰、杞貌醜而心險、婦人見之必笑。他日杞得志、吾族無遺類矣。</span>自今而言之、其理固有可見者。<span class="zhu">理有固然。</span>以吾觀之、王衍之爲人、容貌言語、固有以欺世而盜名者。然不忮<span class="zhu">至、</span>不求、與物浮沉。<span class="zhu">無盧杞之陰險。</span>使晉無惠帝、僅得中主。雖衍百千、何從而亂天下乎。<span class="zhu">反照神宗、伏下願治之主。</span>盧杞之姦、固足以敗國。然而不學無文、容貌不足以動人、言語不足以眩世。<span class="zhu">無王衍之虛名。</span>非德宗之鄙暗、亦何從而用之。<span class="zhu">反照神宗、伏下願治之主。</span>由是言之、二公之料二子、亦容有未必然也。<span class="zhu">雖理有固然、非事所必至。 ○此段言衍杞之姦、未甚。特其遇惠帝德宗而爲亂耳、正形安石爲極姦。</span>今有人、<span class="zhu">暗指安石。</span>口誦孔老之言、身履夷齊之行、收召好名之士、不得志之人、相與造作言語、私立名字、以爲顏淵孟軻復出、<span class="zhu">有王衍之虛名。</span>而陰賊險狠、與人異趣。<span class="zhu">有盧杞之陰險。</span>是王衍、盧杞合而爲一人也、其禍豈可勝<span class="zhu">升、</span>言哉。<span class="zhu">厥後卒生靖康之禍、直是目見、非爲懸斷。</span>夫面垢不忘洗、衣垢不忘澣、<span class="zhu">緩、</span>此人之至情也。今也不然、衣臣虜之衣、食犬彘之食、囚首喪面、而談詩書、<span class="zhu">囚、不櫛首。居喪者、不洗面。 ○明指安石。</span>此豈其情也哉。<span class="zhu">從恆情勘出至姦、所謂見微知著者以此。</span>凡事之不近人情者、鮮不爲大姦慝、豎刁、易牙、開方是也。<span class="zhu">注見管仲論中。 ○拓開一步。</span>以蓋世之名、而濟其未形之患。<span class="zhu">緊入本人。</span>雖有願治之主、好賢之相、猶將舉而用之。<span class="zhu">規諷仁宗。</span>則其爲天下患、必然而無疑者、非特二子之比也。<span class="zhu">應上二子容有未然意。</span>孫子曰、善用兵者、無赫赫之功。<span class="zhu">不欲有功、恐致傷人也。</span>使斯人而不用也、則吾言爲過、而斯人有不遇之歎、孰知禍之至於此哉。不然、天下將被其禍、而吾獲知言之名、悲夫。<span class="zhu">甯願安石不見用、使天下以吾言爲過。毋願安石用、使天下被其禍、而吾獲知言之名也。 ○結得淋漓感慨。</span>
</p>
<p class="translation">事情有必然发生的，道理有本来如此的。只有天下静观的人，才能见微知著。月晕就要刮风，柱础润湿就要下雨，人人都知道。人事的推移，理势的相因，那些疏阔难知、变化莫测的，比起天地阴阳的事，哪个更难知，但贤者却有不知道的。这是什么缘故呢，因为好恶扰乱了他的内心，利害夺去了他的判断。从前，山巨源见到王衍说，误导天下苍生的，必定是此人。郭汾阳见到卢杞说，此人得志，我的子孙没有幸免的了。从现在来看，这道理本来是可以看出来的。依我看来，王衍这个人，容貌言语，本来有欺世盗名之处。但他不嫉妒不贪求，与世浮沉。假使晋朝没有惠帝，只要得到中等的君主。即使有一百一千个王衍，怎么能祸乱天下呢。卢杞的奸邪，确实足以败国。但他不学无术，容貌不足以打动人，言语不足以迷惑世人。不是德宗的鄙陋昏暗，又怎么会重用他。由此说来，二公预料这二人，也可能有不一定对的地方。现在有个人，口里念诵孔子老子的话，身体力行伯夷叔齐的品行，招纳好名的士人，不得志的人，相互编造言语，私自建立名号，以为颜渊孟轲再现，而内心阴险毒辣，与人异趣。这是王衍、卢杞合为一人，他的祸害岂能说得完呢。脸脏了不忘洗，衣服脏了不忘洗，这是人之常情。现在却不是这样，穿着囚徒的衣服，吃猪狗的食物，囚首丧面，却谈论诗书，这难道是真情吗。凡是不合人情的事，很少不是大奸大恶的，竖刁、易牙、开方就是这样。用盖世的名声，来成就他尚未显露的祸患。即使有愿意治理的君主，喜好贤才的宰相，还是会举荐重用他。那么他成为天下祸患，必然而无疑，不只是那二人可比的。孙子说，善于用兵的，没有显赫的功劳。假使这个人不被重用，那么我的话就是过分了，而这个人有不被赏识的叹息，谁知道祸害会到这个地步呢。不然，天下将遭受他的祸害，而我获得知人善言的名声，悲哀啊。</p>
<p class="kindle-cn-para-left">介甫名始盛時、老蘇作辨姦論、譏其不近人情。厥後新法煩苛、流毒寰宇。見微知著、可爲千古觀人之法。
</p>
</div>
</body>
</html>