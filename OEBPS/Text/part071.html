<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-唐雎不辱使命國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uazzGodNNvmmP7FtxzaIDhF">
<div class="chapter" id="chapter">
<h1>唐雎不辱使命</h1>
<hr/><h2>國策</h2>
<p class="calibre5">
秦王<span class="zhu">始皇。</span>使人謂安陵君<span class="zhu">安陵、小國、屬魏。</span>曰、寡人欲以五百里之地易安陵、安陵君其許寡人。<span class="zhu">設言易之、實則奪之、秦人常套。</span>安陵君曰、大王加惠、以大易小、甚善。<span class="zhu">一折。</span>雖然、受地於先王、願終守之、弗敢易。<span class="zhu">一正。</span>秦王不說。安陵君因使唐雎使於秦。<span class="zhu">修好也。</span>秦王謂唐雎曰、寡人以五百里之地易安陵、安陵君不聽寡人、何也。且秦滅韓亡魏、<span class="zhu">滅韓、十八年。亡魏、二十一年。</span>而君以五十里之地存者、以君爲長者、故不錯<span class="zhu">措、</span>意也。<span class="zhu">錯、置也。言非不能取安陵。</span>今吾以十倍之地、請廣於君、<span class="zhu">廣其地。</span>而君逆寡人者、輕寡人與。<span class="zhu">言以秦爲不能取安陵而輕之。</span>唐雎對曰、否、<span class="zhu">秦王之言不然。</span>非若是也。<span class="zhu">安陵君之意不如是也。</span>安陵君受地於先王而守之、雖千里不敢易也、豈直五百里哉。<span class="zhu">較安陵君答秦語、尤直捷。</span>秦王怫然怒、謂唐雎曰、公亦嘗聞天子之怒乎。<span class="zhu">陡來。</span>唐雎對曰、臣未嘗聞也。<span class="zhu">緩接。</span>秦王曰、天子之怒、伏屍百萬、流血千里。<span class="zhu">寫天子之怒、雄甚。</span>唐雎曰、大王嘗聞布衣之怒乎。<span class="zhu">撇過天子之怒、以布衣之怒反詰之、突兀。</span>秦王曰、布衣之怒、亦免冠徒跣、<span class="zhu">先上聲、</span>以頭搶<span class="zhu">鎗上聲、</span>地耳。<span class="zhu">搶、突也。 ○寫布衣之怒、醜甚。</span>唐雎曰、此庸夫之怒也、非士之怒也。<span class="zhu">駁去免冠八字。</span>夫專諸之刺王僚也、彗星襲月。聶政之刺韓傀<span class="zhu">規、</span>也、白虹貫日。要離之刺慶忌也、蒼鷹擊於殿上。<span class="zhu">專諸爲公子光刺吳王僚。聶政爲嚴仲子刦韓相俠累。要離吳人、吳王闔閭欲殺王子慶忌、慶忌吳王僚子、要離詐以罪亡、令吳王焚其妻子、走見慶忌、以劍刺之。</span>此三子皆布衣之士也、懷怒未發、休祲<span class="zhu">侵、</span>降于天、<span class="zhu">休、吉徴。祲、戾氣。重祲字、休字帶說。 ○總承上三句作一頓。</span>與臣而將四矣。<span class="zhu">現前一懷怒之士。</span>若士必怒、<span class="zhu">必怒、怒已發也。對懷怒說。</span>伏屍二人、流血五步、<span class="zhu">伏屍流血、秦王說得極大、唐雎說得極小、妙絶。</span>天下縞素、<span class="zhu">二人勝于百萬、五步甚于千里。</span>今日是也。<span class="zhu">今日卽行怒之期。</span>挺劍而起。<span class="zhu">手中卽行怒之具。 ○此段一步緊一步、句句駭殺人。</span>秦王色撓、<span class="zhu">撓、屈也。</span>長跪而謝之曰、先生坐、何至於此、寡人諭矣。<span class="zhu">諭、曉也。</span>夫韓魏滅亡、而安陵以五十里之地存者、徒以有先生也。<span class="zhu">秦王亦善出場、真英雄也。</span>
</p>
<p class="translation">秦王派人对安陵君说：「我想用五百里的土地交换安陵，安陵君应该答应我。」安陵君说：「大王给予恩惠，用大的交换小的，非常好。虽然如此，但是从先王那里接受了这块土地，希望始终守护它，不敢交换。」秦王不高兴。安陵君于是派唐雎出使秦国。秦王对唐雎说：「我用五百里的土地交换安陵，安陵君不听从我，为什么呢？况且秦国灭了韩国、亡了魏国，而您凭借五十里的土地保存下来，是因为我认为您是忠厚长者，所以没有放在心上。现在我用十倍的土地，请求扩大您的领土，而您违逆我，是轻视我吗？」唐雎回答说：「不，不是这样的。安陵君从先王那里接受了土地并守护它，即使是千里也不敢交换，岂止五百里呢？」秦王勃然大怒，对唐雎说：「您也曾听说过天子发怒吗？」唐雎回答说：「我不曾听说过。」秦王说：「天子发怒，伏尸百万，流血千里。」唐雎说：「大王曾听说过平民发怒吗？」秦王说：「平民发怒，不过是摘掉帽子赤着脚，用头撞地罢了。」唐雎说：「这是庸夫的愤怒，不是士人的愤怒。专诸刺杀王僚，彗星袭击月亮；聂政刺杀韩傀，白虹贯穿太阳；要离刺杀庆忌，苍鹰击打在殿堂上。这三个人都是平民中的侠士，心怀愤怒还没有发作，吉凶的征兆就降临到天上，加上我将是四个人了。如果侠士一定要发怒，伏尸只有两人，流血不过五步，天下都要披麻戴孝，就在今天了。」于是拔剑站起来。秦王脸色屈服，长跪道歉说：「先生请坐，何必到这个地步，我明白了。韩国魏国灭亡了，而安陵凭借五十里的土地保存下来，只是因为有先生啊。」</p>
<p class="kindle-cn-para-left">博浪之椎、唐雎荊卿之劍、雖未亡秦、皆不可少。
</p>
</div>
</body>
</html>