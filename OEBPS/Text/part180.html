<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-張益州畫像記蘇洵</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uxM7pc5gAKqQtm8WkWcdld6">
<div class="chapter" id="chapter">
<h1>張益州畫像記</h1>
<hr/><h2>蘇洵</h2>
<p class="calibre5">至和<span class="zhu">仁宗年號。</span>元年秋、蜀人傳言、有寇至邊。邊軍夜呼、野無居人。<span class="zhu">四語寫出將亂光景。</span>妖言流聞、京師震驚。方命擇帥、天子曰、毋養亂、毋助變、衆言朋興、朕志自定、外亂不作、變且中起、旣不可以文令、又不可以武競、惟朕一二大吏、孰爲能處茲文武之間、其命往撫朕師。<span class="zhu">代天子言、便是天子氣象。且語語爲下伏根。</span>乃推曰、<span class="zhu">衆推也。</span>張公方平其人。天子曰、然。公以親辭、不可、遂行。冬、十一月、至蜀。至之日、歸屯軍、撤守備。<span class="zhu">伏根。</span>使謂郡縣、寇來在吾、無爾勞苦。明年、正月、朔旦、蜀人相慶如他日、遂以無事。又明年、正月、相告留公像於淨衆寺、公不能禁。<span class="zhu">敍事簡嚴、質而不俚。</span></p>
<p class="calibre5">眉陽蘇洵言於衆曰、未亂易治也、旣亂易治也。有亂之萌、無亂之形、是謂將亂。將亂難治、不可以有亂急、亦不可以無亂弛。<span class="zhu">有亂急、無亂弛、卽上不可以武競、不可以文令意。</span>惟是元年之秋、如器之敧、<span class="zhu">溪、</span>未墜於地。<span class="zhu">敧、不正也。</span>惟爾張公、安坐於其旁、顏色不變、徐起而正之。旣正、油然而退、無矜容。<span class="zhu">得坐鎮之體、卽上歸屯撤守意。</span>爲天子牧小民不倦、惟爾張公。爾繄以生、惟爾父母。<span class="zhu">以下至不忍爲也、皆述張公之言、發揮本意。</span>且公嘗爲我言、民無常性、惟上所待。人皆曰、蜀人多變、於是待之以待盜賊之意、而繩之以繩盜賊之法。重足屏<span class="zhu">丙、</span>息之民、而以碪<span class="zhu">斟、</span>斧令、於是民始忍以其父母妻子之所仰賴之身、而棄之於盜賊、故每每大亂。夫約之以禮、驅之以法、惟蜀人爲易。至於急之而生變、雖齊魯亦然。吾以齊魯待蜀人、而蜀人亦自以齊魯之人待其身。若夫肆意於法律之外、以威劫齊民、<span class="zhu">齊等之民。</span>吾不忍爲也。<span class="zhu">此段議論、皆從上敍事中發出、雖稱道張公、實回護蜀人、蓋先生本蜀人、不得不回護也。</span>嗚呼、愛蜀人之深、待蜀人之厚、自公而前、吾未始見也。皆再拜稽首曰然。<span class="zhu">收拾前文、下乃拈出畫像意。</span></p>
<p class="calibre5">蘇洵又曰、公之恩在爾心、爾死、在爾子孫、其功業在史官、<span class="zhu">疊下三在字。錯落有致。</span>無以像爲也。且公意不欲、如何。<span class="zhu">先作一折。</span>皆曰、公則何事於斯、雖然、於我心有不釋焉。今夫平居聞一善、必問其人之姓名、與其鄰里之所在、以至於其長短小大美惡之狀。甚者、或詰其平生所嗜好、以想見其爲人。而史官亦書之於其傳。意使天下之人、思之於心、則存之於目。存之於目、故其思之於心也固。由此觀之、像亦不爲無助。<span class="zhu">此段就人之至情上、曲曲寫出留像意、文勢激昂、筆墨精采。</span>蘇洵無以詰、遂爲之記：</p>
<p class="calibre5">公南京人、爲人慷慨有大節、以度量雄天下。天下有大事、公可屬。<span class="zhu">祝、 ○數語應篇首、以起揚頌意。</span>系<span class="zhu">係、</span>之以詩曰、天子在祚、歲在甲午。西人傳言、有寇在垣。庭有武臣、謀夫如雲。天子曰嘻、命我張公。<span class="zhu">捨武臣謀夫不用、而特用張公。</span>公來自東、旗纛舒舒。西人聚觀、于巷于塗。謂公暨暨、公來于于。<span class="zhu">暨暨、果毅貌。于于、自足貌。</span>公謂西人、安爾室家、無敢或訛。訛言不祥、往卽爾常。春爾條<span class="zhu">挑、</span>桑、秋爾滌場。<span class="zhu">條、枝落也。 ○此乃是常。是歸屯撤守實際。</span>西人稽首、公我父兄。公在西囿、草木駢駢。公宴其僚、伐鼓淵淵。<span class="zhu">駢駢、並茂也。淵淵、鼓聲平和不暴怒也。 ○就歸屯撤守描寫。</span>西人來觀、祝公萬年。有女娟娟、閨闥閑閑。有童哇哇、<span class="zhu">蛙、</span>亦旣能言。<span class="zhu">娟娟、美好貌。閑閑、自得貌。哇哇、小兒啼也。</span>昔公未來、期汝棄捐。<span class="zhu">倒轉二句、妙。</span>禾麻芃芃、<span class="zhu">蓬、</span>倉庾崇崇。<span class="zhu">芃芃、美盛貌。</span>嗟我婦子、樂此歲豐。<span class="zhu">是歸屯撤守後效。</span>公在朝廷、天子股肱。天子曰歸、公敢不承。<span class="zhu">轉到公歸留像。</span>作堂嚴嚴、有廡有庭。公像在中、朝服冠纓。西人相告、無敢逸荒。公歸京師、公像在堂。<span class="zhu">結有餘韻。</span></p>
<p class="translation">至和元年秋天，蜀地人传言，有贼寇到边境。边防军夜间呼喊，野外无人居住。妖言流传，京师震惊。正要选择统帅，天子说，不要助长祸乱，不要助长变故，众人议论纷纷，我的心意自己定，外乱不发生，变故将从内部产生，既不可以用文治命令，又不可以用武力竞争，只有我的一二大臣，谁能处于这文武之间，命令他前往安抚我的军队。于是推举说，张公方平是这样的人。天子说，是的。公以父母在世推辞，不允许，于是前往。冬天十一月，到达蜀地。到达那天，遣散屯军，撤除守备。派人告诉郡县，贼寇来了由我来应对，不要你们劳苦。第二年正月初一，蜀地人互相庆贺如同平常，于是平安无事。又过一年正月，互相商议要把公的画像留在净众寺，公不能禁止。</p>
<p class="translation">眉山苏洵对众人说，未乱时容易治理，既乱后也容易治理。有祸乱的萌芽，没有祸乱的形迹，这叫将乱。将乱难以治理，不可以因为已有祸乱而急躁，也不可以因为还没祸乱而松懈。只是那一年的秋天，如同器具倾斜，还没掉到地上。只有您张公，安坐在旁边，脸色不变，慢慢起身而扶正它。既已扶正，从容退下，没有自矜的神色。为天子牧养百姓不知疲倦，只有您张公。你们因此得以生存，就像你们的父母。而且公曾对我说，百姓没有固定的本性，全看上面怎样对待。人人都说，蜀地人多变，于是用对待盗贼的心态对待他们，用惩罚盗贼的法律约束他们。惊恐屏息的百姓，而用砧板斧头来号令，于是百姓开始忍心用他们父母妻儿所依赖的身体，而投身于盗贼，所以常常大乱。用礼来约束他们，用法来驱使他们，蜀地人是最容易的。至于急迫他们而生变，即使齐鲁也是这样。我用对待齐鲁的方式对待蜀地人，而蜀地人也自己用齐鲁人的标准要求自己。至于在法律之外恣意妄为，用威势胁迫百姓，我不忍心这样做。唉，爱护蜀地人之深，对待蜀地人之厚，从张公之前，我没有见过。众人都再拜叩首说是的。</p>
<p class="translation">苏洵又说，公的恩德在你们心中，你们死了，在你们子孙心中，他的功业在史官记载中，不必用画像。而且公的意思不想要，怎么办。众人说，公为什么要这样，虽然如此，在我们心中有不释然的。现在平时听说一件好事，必定要问那个人的姓名，与他邻里的所在，以至于他的高矮大小美丑的样子。更有甚者，或者追问他平生的爱好，来想象他的为人。而史官也记载在他的传记中。意思是使天下的人，想念在心中，就保存在眼前。保存在眼前，所以他们想念在心中更加牢固。由此看来，画像也不是没有帮助。苏洵无法反驳，于是为他们写这篇记。</p>
<p class="translation">公是南京人，为人慷慨有大节操，以度量雄视天下。天下有大事，可以托付给公。系之以诗说，天子在位，年在甲午。西边人传言，有贼寇在边境。朝廷有武臣，谋士如云。天子说，命令我张公前往。公从东边来，旗帜舒展。西边人聚集观看，在街巷道路上。说公果毅刚强，公来时从容自得。公对西边人说，安定你们的家室，不要散布谣言。谣言不吉利，回去做你们平常的事。春天修剪桑树，秋天打谷扬场。西边人叩首，公是我们的父兄。公在西边园林，草木繁茂。公宴请僚属，鼓声平和。西边人来观看，祝愿公万年。有女子娟娟美好，闺门安闲。有儿童呀呀学语，已经能说话。从前公未来时，以为你们会被抛弃。禾苗麻秆茂盛，粮仓高耸。我们妇女儿童，欢乐于丰年。公在朝廷，是天子的股肱大臣。天子说回来，公岂敢不遵从。建造堂宇庄严，有廊有庭。公的画像在中间，穿着朝服戴着冠缨。西边人互相告诫，不敢怠惰荒废。公回到京师，公的画像在堂上。</p>
<p class="kindle-cn-para-left">前敍事、後議論。敍事古勁、而議論許多斡旋回護、尤高。末一段、寫像處說不必有像、而亦不可無像。三四轉折、殊爲深妙。系詩一結、更見風雅遺音。</p>
</div>
</body>
</html>