<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-鄭伯克段于鄢左傳・隱公元年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uGEMcNILDPlpvlXzZsDMKV8">
<div class="chapter" id="chapter">
<h1>鄭伯克段于鄢</h1>
<hr/><h2>左傳・隱公元年</h2>
<p class="calibre5">
        初，鄭武公娶于申，曰武姜，<span class="zhu">初者，敘其始也。鄭，姬姓國。武公，名掘突。申，姜姓國。武姜者，姓姜而謚武也。</span>生莊公及共<span class="zhu">恭</span>叔段。<span class="zhu">共，國名。段奔共國，故名共叔。</span>莊公寤生，<span class="zhu">寤，猶蘇也。寤生，言生之難，絕而復蘇也。</span>驚姜氏，故名曰寤生，<span class="zhu">命名奇。</span>遂惡<span class="zhu">烏故切</span>之。<span class="zhu">一遂字，寫盡婦人任性情況。</span>愛共叔段，欲立之。亟<span class="zhu">器</span>請于武公，公弗許。<span class="zhu">惡莊公而因愛段，欲立爲太子。亟請者，不一請也。莊公蓄怨，非一日矣。○以上敍武姜愛惡之偏，以基骨肉相殘之禍。</span>
</p>
<p class="translation">
        当初，郑武公在申国娶妻，称为武姜，生下了庄公和共叔段。庄公出生时脚先出，惊吓了武姜，所以取名叫寤生，因此武姜就厌恶他。武姜喜爱共叔段，想立他为太子，屡次向武公请求，武公不答应。
</p>
<p class="calibre5">
        及莊公即位，爲<span class="zhu">去聲</span>之請制。<span class="zhu">制邑最險，姜請封段。</span>公曰：「制，巖邑也。虢叔死焉，他邑唯命。」<span class="zhu">言制乃巖險之邑，昔虢叔居此，恃險滅亡，他邑則唯命是聽。○莊公似爲愛段之言，實恐段居制邑，太險難除。他邑雖極大，諒不若制邑之險，適可以養其驕而滅除之。「他邑唯命」，四字毒甚。</span>請京，<span class="zhu">京邑最大，姜請封段。</span>使居之，謂之京城大<span class="zhu">泰</span>叔。<span class="zhu">邑大可以養驕，而不除亦必易制，故使居之。大叔者，張大其名，所以張大其心也。○莊公處心積慮，主於殺弟。封邑之始，已早計之矣。</span>
</p>
<p class="translation">
        等到庄公即位，为共叔段请求制邑。庄公说：「制邑是险要的地方，虢叔曾死在那里，其他城邑随您的意思。」武姜又请求京邑，庄公让共叔段住在那里，称他为京城大叔。
</p>
<p class="calibre5">
        祭<span class="zhu">債</span>仲<span class="zhu">鄭大夫</span>曰：「都城過百雉，國之害也。<span class="zhu">邑有先君之廟曰都。城方丈曰堵，三堵曰雉。雉，長三丈，高一丈。言都城不可過三百丈也。</span>先王之制，大都，不過參<span class="zhu">同三</span>國之一；<span class="zhu">侯伯之國，其城長三百雉。大都，三分其國之一，不過百雉也。</span>中，<span class="zhu">省都字</span>五<span class="zhu">省國字</span>之一；<span class="zhu">中都，五分其國之一，不過六十雉也。</span>小，九之一。<span class="zhu">小都，九分其國之一，不過三十三雉也。</span>今京不度，非制也，<span class="zhu">京城過於百雉，不合法度，非先王之制。</span>君將不堪。」<span class="zhu">叔段據有大邑，將爲鄭害，莊公必不堪也。○祭仲一夢中人。</span>公曰：「姜氏欲之，焉<span class="zhu">煙</span>辟<span class="zhu">同避</span>害？」<span class="zhu">直稱母姜氏而故作無可奈何語，毒聲。</span>對曰：「姜氏何厭<span class="zhu">平聲</span>之有？<span class="zhu">厭，足也。</span>不如早爲之所，<span class="zhu">或裁抑，或變置。</span>無使滋蔓。<span class="zhu">萬○滋蔓，滋長而蔓延。</span>蔓，難圖也。蔓草猶不可除，<span class="zhu">先出蔓字，後出草字，頓挫。</span>況君之寵弟乎？」<span class="zhu">言向後即欲爲之所而不能。○夢中。</span>公曰：「多行不義必自斃，<span class="zhu">備</span>子姑待之。」<span class="zhu">斃，敗也。滋蔓自多行不義，則必自敗。「待之」云者，唯恐其不行不義，而欲待其行也。莊公之心愈毒矣，而祭仲終未之知也。</span>
</p>
<p class="translation">
        祭仲说：「都城超过一百雉，对国家有害。先王的制度，大都不超过国都的三分之一；中都不超过五分之一；小都不超过九分之一。现在京邑不合制度，君主将无法承受。」庄公说：「武姜想要这样，我怎么能避免灾祸呢？」祭仲回答说：「武姜哪里会满足呢？不如早日想办法处理，不要让它蔓延。蔓延起来就难以对付了。蔓草尚且不可铲除，何况是您宠爱的弟弟呢？」庄公说：「多做不义之事必定自取灭亡，您姑且等着看吧。」
</p>
<p class="calibre5">
        既而大叔命西鄙、北鄙貳于己。<span class="zhu">鄙，邊邑。貳，兩屬也。段命西北二邊之邑，兩屬於己，果行不義也。</span>公子呂<span class="zhu">鄭大夫，字子封。</span>曰：「國不堪貳。君將若之何？<span class="zhu">國不堪使人有攜貳、兩屬之心，君將何以處段？</span>欲與大叔，臣請事之。<span class="zhu">先拗一筆。</span>若弗與，則請除之，無生民心。」<span class="zhu">無使鄭國之民生他心也。○子封又一夢中人。</span>公曰：「無庸，將自及。」<span class="zhu">言無用除之，將自及於禍。○莊公實欲殺弟、而曰「自斃」、曰「自及」，故爲段自作自受之語，毒甚。</span>
</p>
<p class="translation">
        不久，大叔命令西部和北部边邑也归属自己。公子吕说：「国家不能容忍两属。君主准备怎么办？如果想支持大叔，我愿意服侍他。如果不支持，那就请除掉他，不要让百姓产生异心。」庄公说：「不必，他会自取灾祸的。」
</p>
<p class="calibre5">
        大叔又收貳以爲己邑，至于廩延。<span class="zhu">廩延、鄭邑。前兩屬者，今皆取以爲己邑，直至廩延，所侵愈多也。</span>子封曰：「可矣！<span class="zhu">可正段罪。</span>厚將得眾。」<span class="zhu">厚，地廣也。前猶貳己，故云生心；今直收貳，故云得眾。○夢中。</span>公曰：「不義不昵，<span class="zhu">銀入聲</span>厚將崩。」<span class="zhu">昵、親近也。不義於君，不親於兄，非眾所附，雖厚必崩。崩者，勢如土崩，民逃身竄，直至滅亡。較「自斃」、「自及」，更加慘毒矣！而子封終未之知也。</span>
</p>
<p class="translation">
        大叔又收回那些两属的城邑作为自己的领地，一直扩展到廩延。子封说：「可以了！他土地广阔将会得到民众拥护。」庄公说：「做不义之事就不会得到亲近，土地再广也会崩溃。」
</p>
<p class="calibre5">
        大叔完聚，<span class="zhu">完城郭，聚人民。</span>繕甲兵，<span class="zhu">繕，治也。</span>具卒乘，<span class="zhu">去聲○步曰卒，車曰乘。</span>將襲鄭，<span class="zhu">掩其不備曰襲。○段至此不義甚矣。然莊公平日處段，能小懲而大戒之，段必不至此。段之將襲鄭，莊公養之也。</span>夫人<span class="zhu">武姜</span>將啟之。<span class="zhu">啟，開也。言欲爲內應。○婦人姑息之愛，不曉大義，故欲啟段。使莊公平日在母前能開陳大義，動之以至情，惕之以利害，夫人必不至此。夫人之啟段，莊公陷之也。</span>公聞其期，<span class="zhu">聞其襲鄭之期也。○祭仲不聞，子封不聞，何獨公聞？蓋公含毒已久，刻刻留心，時時偵探，故獨聞之也。</span>曰：「可矣。」<span class="zhu">三字寫莊公得計聲口，與上「可矣」句緊照，言這遭纔好伐了。鄭莊公蓄怨一生，到此盡然發露，不覺一句說出來。</span>命子封帥<span class="zhu">率</span>車二百乘以伐京。京叛大叔段。段入于鄢，<span class="zhu">煙。○鄢，鄭邑名。</span>公伐諸鄢。<span class="zhu">既命子封伐諸京，公又自伐諸鄢。兩路夾攻，期在必殺。</span>五月辛丑，大叔出奔共。<span class="zhu">敘段事止此。</span>
</p>
<p class="translation">
        大叔修筑城郭，聚集人民，整治盔甲兵器，准备步兵和战车，准备偷袭郑国，武姜准备做内应。庄公听到了偷袭的日期，说：「可以了。」命令子封率领二百辆战车攻打京邑。京邑背叛了大叔段。段逃到鄢邑，庄公又亲自攻打鄢邑。五月辛丑日，大叔逃奔到共国。
</p>
<p class="calibre5">
        書曰：「鄭伯克段于鄢。」<span class="zhu">經文。下釋經也。</span>段不弟，故不言弟。如二君，故曰克。稱鄭伯，譏失教也。謂之鄭志。<span class="zhu">莊公養成弟惡，故曰失教。鄭志者，鄭伯之志，在於殺弟也。○「鄭志」二字，是一篇斷案。</span>不言出奔，難之也。<span class="zhu">段實出奔，而以「克」爲文，明鄭伯志在殺段，難言其奔也。○釋經止此。下遙接前文再敘。</span>
</p>
<p class="translation">
        《春秋》记载说：「郑伯在鄢地战胜了段。」段不像兄弟，所以不称弟。像两国之君开战，所以用克字。称郑伯，是讥讽他失于教导。这就是郑庄公的意志。不说出奔，实在是难以下笔。
</p>
<p class="calibre5">
        遂寘<span class="zhu">同置</span>姜氏于城潁，<span class="zhu">置，棄也。城潁，鄭地。</span>而誓之曰：「不及黃泉，無相見也。」<span class="zhu">黃泉，地中之泉也。立誓永不見母，將前日惡己愛段之忿，一總發泄，忍哉！</span>既而悔之。<span class="zhu">悔誓之過，是天性萌動。○「無相見也」以上，純是殺機。「潁考叔」以下，純是太和元氣。「既而悔之」一句，是轉殺機爲太和的緊關。</span>
</p>
<p class="translation">
        于是把武姜安置在城颍，并对她发誓说：「不到黄泉之下，不要再见面。」不久就后悔了。
</p>
<p class="calibre5">
        潁考叔<span class="zhu">鄭大夫</span>爲潁谷封人，<span class="zhu">時而潁谷典封疆之官</span>聞之，<span class="zhu">聞其悔也</span>有獻于公，<span class="zhu">或獻謀，或獻物。</span>公賜之食，食舍<span class="zhu">捨</span>肉，<span class="zhu">食而舍肉，挑其問也。</span>公問之。<span class="zhu">公問何故捨肉不食。</span>對曰：「小人有母，<span class="zhu">只四字，妙甚，直刺入心。</span>皆嘗小人之食矣。未嘗君之羹，請以遺<span class="zhu">去聲</span>之。」<span class="zhu">善于誘君，使之自然心動情發。</span>公曰：「爾有母遺，繄<span class="zhu">衣</span>，我獨無。」<span class="zhu">繄，語助也。○哀哀之音，宛然孺子失乳而啼，非復前日含毒惡聲。</span>潁考叔曰：「敢問何謂也？」<span class="zhu">佯爲不知，妙。</span>公語<span class="zhu">去聲</span>之故，<span class="zhu">公語以誓母之故。</span>且告之悔。<span class="zhu">且告以追悔無及之意。</span>對曰：「君何患焉！<span class="zhu">黃泉之誓，何足患焉。</span>若闕<span class="zhu">掘</span>地及泉，隧而相見，其誰曰不然？」<span class="zhu">隧，地道也。掘地使及黃泉，爲地道以見母，便是相見于黃泉，誰以此說爲背誓也？○天大難事，輕輕便解。</span>公從之。
</p>
<p class="translation">
        颍考叔担任颍谷封疆官，听说了这件事，来向庄公进献东西。庄公赐给他食物，他吃饭时把肉放在一边不吃，庄公问他原因。他回答说：「小人有母亲，她都品尝过小人的食物了，但没有尝过君主的肉汤，请让我把这个带回去给她。」庄公说：「你有母亲可以赠送食物，唉，只有我没有啊！」颍考叔说：「敢问这是什么意思？」庄公告诉他发誓的缘故，并且告诉他后悔的心情。颍考叔回答说：「君主何必忧虑呢！如果挖地到泉水，做个地道相见，有谁说这不对呢？」庄公听从了他的建议。
</p>
<p class="calibre5">
        公入而賦：「大隧之中，其樂<span class="zhu">洛</span>也融融。」<span class="zhu">賦，賦詩也。「大隧」二句，公所賦詩辭。融融，和樂也。則知其前之陰毒矣。</span>姜出而賦：「大隧之外，其樂也泄泄。」<span class="zhu">異！「大隧」二句，姜所賦詩辭。泄泄，舒散也。則知其前之隱忍矣。○從前一路刻毒慘傷之心，俱于「融融」「泄泄」四字中消盡，摹寫生色。</span>遂爲母子如初。<span class="zhu">敘姜氏止此。○初字起，初字結。</span>
</p>
<p class="translation">
        庄公进入地道时作诗说：「大隧道中，多么快乐融融啊！」武姜从地道出来时作诗说：「大隧道外，多么快乐舒畅啊！」于是母子关系恢复如初。
</p>
<p class="calibre5">
        君子曰：<span class="zhu">左氏設君子之言，以爲論斷也。</span>「潁考叔，純孝也，愛其母，施<span class="zhu">去聲</span>及莊公。<span class="zhu">拈「愛」字妙。親之偏愛，足以召禍；子之真愛，可以回天。</span>詩曰：『孝子不匱，永錫爾類。』其是之謂乎！」<span class="zhu"><span class="shu-ming">詩·大雅·既醉</span>篇，言孝子之心無窮，又能以己孝感君之孝，而錫及其疇類也，其潁考叔純孝之謂乎！○引<span class="shu-ming">詩</span>咏歎作結，意致冷然。</span>
</p>
<p class="translation">
        君子说：「颍考叔是纯孝的人，爱自己的母亲，这种孝心也影响了庄公。《诗经》说：『孝子的孝心无穷无尽，永远赐予同类的人。』说的就是颍考叔这种纯孝吧！」
</p>
<p class="kindle-cn-para-left">
        鄭公志欲殺弟，祭仲、子封諸臣，皆不得而知。「姜氏欲之，焉辟害」、「必自斃，子姑待之」、「將自及」、「厚將崩」等語，分明是逆料其必至于此，故雖婉言直諫，一切不聽。迨後乘時迅發，并及于母。是以兵機施于骨肉，真殘忍之尤！幸良心忽視，又被考叔一番救正，得母子如初。左氏以純孝讚考叔作結，寓慨殊深。
</p>
</div>
</body>
</html>
