<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-莊辛論幸臣國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uRIxWhqX7JORx5sM2K2rJzG">
<div class="chapter" id="chapter">
<h1>莊辛論幸臣</h1>
<hr/><h2>國策</h2>
<p class="calibre5">
臣聞鄙語曰、見兔而顧犬、未爲晚也、亡羊而補牢、未爲遲也。<span class="zhu">便引喻起。</span>臣聞昔湯武以百里昌、桀紂以天下亡。今楚國雖小、絕長續短、猶以數千里、豈特百里哉。<span class="zhu">楚襄王寵信幸臣、而不受莊辛之言。及爲秦所破、乃徵莊辛與計事。莊辛起手極言未遲未晚是正文、以下一路層層遞接而去、俱寫遲晚也。</span>王獨不見夫蜻<span class="zhu">精、</span>蛉<span class="zhu">陵、</span>乎、<span class="zhu">蟲名、一名桑根。</span>六足四翼、飛翔乎天地之間、俛<span class="zhu">同俯、</span>啄蚉䖟<span class="zhu">萌、</span>而食之、仰承甘露而飲之、自以爲無患與人無爭也、不知夫五尺童子、方將調飴膠絲、<span class="zhu">飴、米蘗所煎、調之使膠于絲。</span>加己乎四仞之上、<span class="zhu">八尺曰仞。</span>而下爲螻蟻食也。<span class="zhu">遲矣晚矣。</span>蜻蛉其小者也。黃雀<span class="zhu">小鳥。</span>因是以俯噣<span class="zhu">同啄、</span>白粒、仰棲茂樹、鼓翅奮翼、自以爲無患與人無爭也、不知夫公子王孫、左挾彈、右攝丸、將加己乎十仞之上、以其類爲招、<span class="zhu">以其類而招誘之。</span>晝游乎茂樹、夕調乎酸醎、倏忽之間、墜于公子之手。<span class="zhu">遲矣晚矣。</span>夫雀其小者也。黃鵠<span class="zhu">鴻也、水鳥。</span>因是以游乎江海、淹乎大沼、俯噣鱔鯉、仰囓<span class="zhu">孽、</span>䔖<span class="zhu">同蓤、</span>衡、<span class="zhu">作蘅。 ○衡、香草。</span>奮其六翮、<span class="zhu">翮、勁羽。</span>而淩清風、飄搖乎高翔、自以爲無患與人無爭也、不知夫射者方將脩其碆<span class="zhu">波、</span>盧、<span class="zhu">碆石爲弋鏃。盧、黑弓。</span>治其矰繳、<span class="zhu">酌、 ○矰、弋射矢。繳、生絲縷。</span>將加己乎百仞之上、<span class="zhu">四仞、十仞、百仞、逐漸增加、逼起後段。亦見處地愈高、其勢愈危之意。</span>被㔋<span class="zhu">監、</span>磻、<span class="zhu">同碆、 ○被、著也。㔋、利也。</span>引微繳、折清風而抎<span class="zhu">同隕、</span>矣。故晝游乎江河、夕調乎鼎鼐。<span class="zhu">奈、 ○遲矣晚矣。</span>夫黃鵠其小者也。蔡靈侯之事、因是以南游乎高陂、<span class="zhu">披、 ○陂、阪也。</span>北陵乎巫山、<span class="zhu">陵、登也。</span>飲茹溪流、<span class="zhu">茹、飲馬也。</span>食湘波之魚、<span class="zhu">湘水、出零陵、屬長沙。</span>左抱幼妾、右擁嬖女、與之馳騁乎高蔡之中、<span class="zhu">卽上蔡。</span>而不以國家爲事、不知夫子發方受命乎靈王、繫己以朱絲而見之也。<span class="zhu">魯昭十一年、楚子誘蔡侯般殺之于申、蓋使子發召之。 ○遲矣晚矣。</span>蔡靈侯之事其小者也。<span class="zhu">層注而下、至此已到。</span>君王之事、因是以左州侯、右夏侯、輦<span class="zhu">連上聲、</span>從鄢陵君與壽陵君、<span class="zhu">四人皆楚幸臣。州侯、夏侯、常在左右。鄢陵、壽陵、輦出則從。</span>飯<span class="zhu">反、</span>封祿之粟、<span class="zhu">封祿、所封之祿。</span>而載方府之金、<span class="zhu">方、四方。金其所貢也。</span>與之馳騁乎雲夢之中、<span class="zhu">雲夢、澤名。</span>而不以天下國家爲事、而不知夫穰侯<span class="zhu">秦相魏冉。</span>方受命乎秦王、<span class="zhu">昭王。</span>填黽<span class="zhu">萌、</span>塞之內、<span class="zhu">填者、取其地而塞之。黽塞、江夏鄳縣。</span>而投己乎黽塞之外。<span class="zhu">至此則遲矣晚矣、今則未爲遲也、未爲晚也。妙在說到此竟住、若加一語、便無餘味。</span>
</p>
<p class="translation">我听到一句俗语说：「看见兔子再回头叫狗，还不算晚；丢失了羊再去修补羊圈，也不算迟。」我听说从前商汤、周武王凭借百里之地兴盛，夏桀、商纣拥有天下却灭亡。现在楚国虽然小，但是东拼西凑，还有数千里，岂止百里呢。大王难道没有看见那蜻蜓吗？六只脚四只翅膀，在天地之间飞翔，低头啄食蚊虫，抬头吮吸甘露，自以为没有忧患、与人无争，却不知道那五尺高的小孩，正要用糖浆把丝线粘住，把它加到四仞高的地方，然后掉下来被蚂蚁吃掉。蜻蜓只是小东西罢了。黄雀因此低头啄食谷粒，抬头栖息在茂密的树上，振动翅膀，自以为没有忧患、与人无争，却不知道那公子王孙，左手拿着弹弓，右手握着弹丸，要把它加到十仞高的地方，用同类作诱饵，白天在茂树中游荡，晚上就被调制成酸咸的美味，转眼之间，就落到公子手中。黄雀也只是小东西罢了。黄鹄因此在江海中游弋，停留在大湖沼里，低头啄食鳝鱼鲤鱼，抬头啃食芳草，振动它的六根翅膀，凌驾清风，飘摇高飞，自以为没有忧患、与人无争，却不知道那射箭的人正要修整他的弓箭，整治他的箭和丝线，要把它加到百仞高的地方，被锋利的箭射中，牵引细丝线，在清风中坠落。所以白天在江河中游弋，晚上就被调制在鼎锅中。黄鹄也只是小东西罢了。蔡灵侯的事情，因此向南游览高坡，向北登上巫山，在溪流中饮马，吃湘水的鱼，左边抱着小妾，右边拥着宠妃，与她们在高蔡之中驰骋，却不把国家大事放在心上，不知道子发正接受楚灵王的命令，用红丝绳把他绑起来押送过来。蔡灵侯的事情也只是小事罢了。大王的事情，因此左边是州侯，右边是夏侯，乘车跟随的是鄢陵君和寿陵君，吃着封地的俸禄粮食，装载着四方进献的金银，与他们在云梦泽中驰骋，却不把天下国家大事放在心上，却不知道穰侯正接受秦王的命令，占据黽塞之内，而把您抛到黽塞之外。」</p>
<p class="kindle-cn-para-left">只起結點綴正意、中間純用引喻、自小至大、從物及人、寬寬說來、漸漸逼入、及一點破題面、令人毛骨俱竦。國策多以比喻動君、而此篇辭㫖更危、格韻尤雋。
</p>
</div>
</body>
</html>