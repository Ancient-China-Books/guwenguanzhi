<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-屈原列傳史記</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uKA8inM5hx3iXka6bryVf62">
<div class="chapter" id="chapter">
<h1>屈原列傳</h1>
<hr/><h2>史記</h2>
<p class="calibre5">
屈原者、名平、楚之同姓也。爲楚懷王左徒、<span class="zhu">左徒、卽今左右拾遺之徒。</span>博聞彊志、明於治亂、嫺于辭令、<span class="zhu">嫺、習也。</span>入則與王圖議國事、以出號令、出則接遇賓客、應對諸侯、王甚任之。<span class="zhu">起敍任用之專、後段節節敍其疏而見放、妙得原委。</span>上官大夫<span class="zhu">靳尚。</span>與之同列、爭寵而心害其能。<span class="zhu">此句怕人。</span>懷王使屈原造爲憲令、屈平屬<span class="zhu">燭、</span>草稾、未定、上官大夫見而欲奪之、屈平不與、因讒之<span class="zhu">讒屈原作兩節寫、害其能一節虛、奪草稾一節實。</span>曰、王使屈平爲令、衆莫不知、每一令出、平伐其功曰、以爲非我莫能爲也。<span class="zhu">語中庸主之忌。</span>王怒而疏屈平。<span class="zhu">以下並史公變調序離騷、卽用騷體。</span>屈平疾王聽之不聰也、讒諂之蔽明也、邪曲之害公也、方正之不容也、故憂愁幽思而作離騷。<span class="zhu">先寫作離騷之由。</span>離騷者、猶離憂也。<span class="zhu">離、遭也。 ○註一句。下忽入議論、奇妙。</span>夫天者、人之始也、父母者、人之本也、人窮則反本、<span class="zhu">提窮字。</span>故勞苦倦極、未嘗不呼天也、疾痛慘怛、未嘗不呼父母也。<span class="zhu">道出人情、真而切。</span>屈平正道直行、竭忠盡智、以事其君、讒人間之、可謂窮矣。<span class="zhu">應窮字。</span>信而見疑、忠而被謗、能無怨乎。<span class="zhu">提怨字。</span>屈平之作離騷、蓋自怨生也。<span class="zhu">應怨字。 ○回環曲折、多永言之致。</span>國風好色而不淫、小雅怨誹而不亂、若離騷者、可謂兼之矣。<span class="zhu">謂好色云者、以離騷有密妃等事。然原特假借以思君耳、非如國風之思也。而史公亦假借用之。 ○比騷于詩、深得㫖趣。</span>上稱帝嚳、下道齊桓、中述湯武、以刺世事、明道德之廣崇、治亂之條貫、靡不畢見。其文約、其辭微、其志潔、其行廉、其稱文小、而其指極大、舉類邇而見義遠。其志潔、故其稱物芳、其行廉、故死而不容自疎、濯淖<span class="zhu">鬧、</span>汙泥之中、<span class="zhu">淖、溺也。</span>蟬蛻<span class="zhu">退、</span>於濁穢、<span class="zhu">蟬蛻、如蟬之去皮也。</span>以浮游塵埃之外、不獲世之滋垢、皭<span class="zhu">嚼、</span>然泥而不滓<span class="zhu">子、</span>者也。<span class="zhu">皭、疎靜之貌。滓、濁也。</span>推此志也、雖與日月爭光可也。<span class="zhu">極贊屈原。 ○以上離騷、只虛寫。</span>屈平旣絀。<span class="zhu">閒接。又入敍事。</span>其後秦欲伐齊、齊與楚從親、惠王患之、乃令張儀詳<span class="zhu">同佯、</span>去秦、厚幣委質事楚、曰、秦甚憎齊、齊與楚從親、楚誠能絕齊、秦願獻商於之地六百里。楚懷王貪而信張儀、遂絕齊、使使如秦受地、張儀詐之曰、儀與王約六里、不聞六百里、<span class="zhu">詳張儀始終事、爲屈原諫楚王張本。</span>楚使怒去、歸告懷王、懷王怒、大興師伐秦。秦發兵擊之、大破楚師於丹淅、<span class="zhu">丹、淅、皆縣名、在弘農。</span>斬首八萬、虜楚將屈匄、<span class="zhu">蓋、</span>遂取楚之漢中地。懷王乃悉發國中兵、以深入擊秦、戰於藍田、魏聞之、襲楚至鄧、楚兵懼、自秦歸、而齊竟怒、不救楚、楚大困。<span class="zhu">一段。</span>明年、秦割漢中地與楚以和。<span class="zhu">卽割楚地、以與楚和。</span>楚王曰、不願得地、願得張儀而甘心焉。張儀聞、乃曰、以一儀而當漢中地、臣請往如楚。<span class="zhu">又算定懷王。</span>如楚、又因厚幣用事者臣靳<span class="zhu">僅、</span>尚、而設詭辨於懷王之寵姬鄭袖、<span class="zhu">長句正是省句。</span>懷王竟聽鄭袖、復釋去張儀。<span class="zhu">二段。 ○兩段詞簡而情備。</span>是時屈原旣疏、<span class="zhu">忽接入本傳。</span>不復在位、使于齊、顧反、諫懷王曰、何不殺張儀。懷王悔、追張儀不及。<span class="zhu">只爲何不殺張儀一句、乃倒裝楚願得張儀一段、又倒裝張儀許楚一段、意思在此、而序事在彼。</span>其後、諸侯共擊楚、大破之、殺其將唐昧。<span class="zhu">張儀詐楚、客也、于此一結。</span>時秦昭王與楚婚、欲與懷王會。<span class="zhu">又起一難。</span>懷王欲行、屈平曰、秦虎狼之國、不可信、不如無行。懷王稚子子蘭勸王行、柰何絕秦歡。<span class="zhu">伏再用之根。</span>懷王卒行、入武關、秦伏兵絕其後、因留懷王以求割地。懷王怒、不聽、亡走趙、趙不內、<span class="zhu">納、</span>復之秦、竟死於秦而歸葬。<span class="zhu">懷王一欺于秦而國削、再欺于秦而身死。爲屈原作證、亦爲楚辭作序也。</span>長子頃襄王立、以其弟子蘭爲令尹。<span class="zhu">再用子蘭、深著楚王之不明也。</span>楚人旣咎子蘭以勸懷王入秦而不反也、屈平旣嫉之、<span class="zhu">嫉子蘭、先從楚人說起、見非屈原之私怨。</span>雖放流、睠顧楚國、繫心懷王、不忘欲反、冀幸君之一悟、俗之一改也。<span class="zhu">推屈平本意作議論。</span>其存君興國、而欲反覆之、一篇之中、三致意焉。<span class="zhu">忽又轉到離騷上。</span>然終無可奈何、故不可以反、<span class="zhu">應不忘欲反。</span>卒以此見懷王之終不悟也。<span class="zhu">應冀君之一悟。</span>人君無愚智賢不肖、<span class="zhu">又寬一步。</span>莫不欲求忠以自爲、舉賢以自佐、然亡國破家相隨屬、而聖君治國、累世而不見者、其所謂忠者不忠、而所謂賢者不賢也。<span class="zhu">泛泛感論。包羅古今無窮事。</span>懷王以不知忠臣之分、故內惑於鄭袖、外欺於張儀、疏屈平而信上官大夫、令尹子蘭、兵挫地削、亡其六郡、身客死於秦、爲天下笑、<span class="zhu">將前事總作一收。</span>此不知人之禍也。<span class="zhu">繳斷一句。</span>易曰、井渫<span class="zhu">屑、</span>不食、爲我心惻、可以汲、王明、並受其福。<span class="zhu">渫、不停污也。井渫而不食、使我心惻然、以其可用汲而不汲也。如有王之明者、汲而用之、則上下並受其福也。</span>王之不明、豈足福哉。<span class="zhu">憤切語。</span>令尹子蘭聞之、<span class="zhu">接上屈平旣嫉之、妙。</span>大怒、卒使上官大夫短屈原於頃襄王、<span class="zhu">回應上官大夫。</span>頃襄王怒而遷之。屈原至於江濱、被<span class="zhu">披、</span>髮行吟澤畔、顏色憔悴、形容枯槁。<span class="zhu">極寫落魄悲憤之狀。 ○以下漁父辭。</span>漁父見而問之曰、子非三閭大夫歟、<span class="zhu">三閭、掌王族昭屈景三姓之官。</span>何故而至此。屈原曰、舉世混濁而我獨清、衆人皆醉而我獨醒、是以見放。漁父曰、夫聖人者、不凝滯於物、而能與世推移。<span class="zhu">似老氏之言。</span>舉世混濁、何不隨其流而揚其波、衆人皆醉、何不餔其糟而啜其醨。<span class="zhu">醨、薄酒。</span>何故懷瑾握瑜、<span class="zhu">瑾、瑜、皆美玉。</span>而自令見放爲。<span class="zhu">只就漁父口中、翻出一段至理可參、有情有態、可咏可歌、詞家風度。</span>屈原曰、吾聞之、新沐者必彈冠、新浴者必振衣。<span class="zhu">彈而振之、去其塵也。</span>人又誰能以身之察察、受物之汶汶<span class="zhu">問、</span>者乎。<span class="zhu">察察、淨潔也。汶汶、垢蔽也。</span>寧赴常流而葬乎江魚腹中耳、<span class="zhu">常流、猶長流也。 ○汨羅之志已決。</span>又安能以皓皓之白、而蒙世之溫蠖<span class="zhu">枉入聲、</span>乎。<span class="zhu">溫蠖、猶惛憒、楚詞作塵埃。 ○一氣流轉、機神跌宕。</span>乃作懷沙之賦。<span class="zhu">懷沙賦刪去。</span>於是懷石遂自投汨<span class="zhu">覓、</span>羅以死。<span class="zhu">汨水在羅、故曰汨羅、今長沙屈潭是也。</span>屈原旣死之後、楚有宋玉、唐勒、景差<span class="zhu">磋、</span>之徒者、皆好辭而以賦見稱。然皆祖屈原之從容辭令、終莫敢直諫。<span class="zhu">借宋玉等、前襯屈原、後引賈誼。</span>其後楚日以削、數十年竟爲秦所滅。<span class="zhu">人之云亡、邦國殄瘁。</span>自屈原沉汨羅後、百有餘年、漢有賈生、爲長沙王太傅、過湘水、投書以弔屈原。<span class="zhu">借投書事、接下賈誼傳。</span>太史公曰、余讀離騷天問招魂哀郢、<span class="zhu">皆離騷篇名。</span>悲其志。<span class="zhu">讀其文而悲其志。</span>適長沙、觀屈原所自沉淵、未嘗不垂涕想見其爲人。<span class="zhu">遊其地而想其人。</span>及見賈生弔之、又怪屈原以彼其材游諸侯、何國不容、而自令若是。<span class="zhu">卽用他弔屈原之意、以歎賈生。</span>讀服鳥賦、<span class="zhu">楚人命鴞曰服、賈生作服賦。</span>同生死、輕去就、又爽然自失矣。<span class="zhu">自悲自弔。 ○此屈賈合贊、凡四折、繚繞無際。</span>
</p>
<p class="translation">屈原名叫平，是楚国的同姓宗族。担任楚怀王的左徒，博闻强记，通晓治乱之道，熟悉辞令，在朝内就与王商议国事，发布号令，在朝外就接待宾客，应对诸侯，王非常信任他。上官大夫与他同列，争宠而心里忌恨他的才能。怀王让屈原制定法令，屈原起草文稿，还未定稿，上官大夫看见就想夺取，屈原不给，于是诽谤他说，大王让屈原制定法令，众人无不知道，每一条法令发布，屈原就夸耀自己的功劳说，以为不是我没人能做。王因此发怒而疏远屈原。屈原痛心大王听闻不聪明，谗言佞言遮蔽贤明，邪恶曲解损害公正，方正不被容纳，所以忧愁幽思而作《离騷》。离骚，就是遭遇忧患的意思。天，是人的开始，父母，是人的根本，人困窘就回归根本，所以劳苦疲惫极点，没有不呼喊上天的，疾病痛苦悲惨，没有不呼喊父母的。屈原走正道行直路，竭尽忠诚智慧，来侍奉他的君主，谗言的人离间他，可以说是困窘了。诚信却被怀疑，忠诚却被诽谤，能没有怨恨吗？屈原的《离騷》，大概从怨恨生发出来的。《国风》好色而不淫乱，《小雅》怨讽而不悖乱，像《离騷》这样的，可以说兼备这两者了。上面称颂帝喾，下面述说齐桓，中间叙述商汤周武，用来讽刺当世之事，阐明道德的广大崇高，治乱的条理脉络，无不完全显现。文辞简约，言语微妙，志向高洁，行为廉洁，称述事物细小，而指向极为宏大，列举事例接近而见义深远。志向高洁，所以称述事物芬芳，行为廉洁，所以至死不被容纳，自我疏离，在污泥浊水中洗涤，像蝉蜕去污秽，浮游在尘埃之外，不沾染世俗的污垢，皎洁如泥而不滓浊。推究这种志向，即使与日月争辉也可以。屈原被贬斥。后来秦国想攻打齐国，齐国与楚国结盟亲近，秦惠王担忧这个，于是让张仪假装离开秦国，带着丰厚的礼物委身侍奉楚国，说，秦国非常憎恨齐国，齐国与楚国结盟亲近，楚国如果真能断绝与齐国的关系，秦国愿意献上商於的土地六百里。楚怀王贪婪而相信张仪，于是断绝与齐国的关系，派使者到秦国接受土地，张仪欺骗他说，我与大王约定六里，没听说六百里，楚国使者愤怒离开，回去告诉怀王，怀王大怒，大举出兵攻打秦国。秦国发兵攻击他们，在丹淅大败楚军，斩首八万，俘虏楚将屈匄，于是夺取楚国的汉中地区。怀王于是全部征发国中军队，深入攻击秦国，在蓝田交战，魏国听说后，袭击楚国到达邓地，楚军恐惧，从秦国返回，而齐国竟然愤怒，不救援楚国，楚国大为困窘。第二年，秦国割让汉中地区给楚国讲和。楚王说，不想得到土地，想得到张仪而甘心。张仪听说，于是说，用我一个张仪来换汉中土地，我请求前往楚国。到了楚国，又用厚重的礼物贿赂掌权的大臣靳尚，而向怀王的宠妃郑袖游说诡辩，怀王竟然听从郑袖，又释放了张仪。这时屈原已经被疏远，不再担任官职，出使到齐国，回来后，劝谏怀王说，为什么不杀张仪。怀王后悔，追赶张仪没有追上。后来，诸侯联合攻打楚国，大败楚国，杀了他的将军唐昧。当时秦昭王与楚国联姻，想与怀王会面。怀王想去，屈原说，秦国是虎狼之国，不可信任，不如不去。怀王的小儿子子兰劝王前去，怎能断绝秦国的友好呢。怀王最终前往，进入武关，秦国埋伏军队断绝他的后路，于是扣留怀王来索求割让土地。怀王愤怒，不听从，逃跑到赵国，赵国不接纳，又回到秦国，最终死在秦国才归葬。长子顷襄王即位，任命他的弟弟子兰为令尹。楚人已经责怪子兰劝说怀王入秦而不能返回，屈原既然嫉恨他，虽然被放逐，仍眷顾楚国，牵挂怀王，不忘想要返回，希望君主能醒悟，习俗能改变。他保存君主振兴国家，而想使之恢复，一篇之中，三次致意于此。然而终究无可奈何，所以不能返回，最终以此显示怀王终究不能醒悟。君主无论愚笨聪明贤能不贤能，没有不想寻求忠臣来为自己服务，举荐贤能来辅佐自己，然而国破家亡接连发生，而圣明君主治理国家，累世都不见的，是因为他所谓的忠臣不忠，而所谓的贤能不贤能。怀王因为不了解忠臣的职分，所以内受郑袖迷惑，外被张仪欺骗，疏远屈原而信任上官大夫、令尹子兰，兵败地削，失去六个郡，自身客死在秦国，被天下人耻笑，这就是不了解人的祸害。《易经》说，井水清洁却不被饮用，让我心里悲伤，可以汲取，君主贤明，就都受到它的福泽。君主不贤明，哪里值得幸福呢。令尹子兰听说后，大怒，最终让上官大夫在顷襄王面前诽谤屈原，顷襄王发怒而迁谪他。屈原到了江边，披散头发在沼泽边吟咏，脸色憔悴，形容枯槁。渔夫看见询问他说，你不是三闾大夫吗，为什么到这里来？屈原说，举世混浊而我独自清白，众人都醉而我独自清醒，因此被放逐。渔夫说，圣人不拘泥于事物，而能随世推移。举世混浊，为什么不随波逐流扬起波浪，众人都醉，为什么不吃他们的酒糟喝他们的薄酒。为什么怀抱美玉，而让自己被放逐呢？屈原说，我听说，新洗头的人一定要弹冠，新沐浴的人一定要振衣。人又怎能以身体的洁净，承受事物的污秽呢？宁愿跳进长流葬身鱼腹，又怎能以皓洁的白色，而蒙受世俗的昏暗呢？于是作《怀沙》赋。于是怀抱石头投汨罗江而死。屈原死后，楚国有宋玉、唐勒、景差这些人，都喜欢辞令而以赋文见称。然而都祖述屈原的从容辞令，始终不敢直言劝谏。后来楚国日益削弱，数十年最终被秦国灭亡。屈原沉入汨罗江后，一百多年，汉朝有贾谊，担任长沙王太傅，经过湘水，投书凭吊屈原。太史公说，我读《离騷》《天问》《招魂》《哀郢》，悲叹他的志向。到了长沙，观看屈原自沉的深渊，没有不流泪想见他为人的。等到看见贾谊凭吊他，又奇怪屈原凭那样的才能游说诸侯，哪个国家不能容纳，而让自己这样。读《服鸟赋》，同生死，轻去就，又怅然若失。</p>
<p class="kindle-cn-para-left">史公作屈原傳、其文便似離騷、婉雅悽愴、使人讀之、不禁歔欷欲絕。要之窮愁著書、史公與屈子、實有同心。宜其憂思唱歎、低回不置云。
</p>
</div>
</body>
</html>