<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-魯共公擇言國策</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uXq3etBjPYTYvyOKd7eyR5G">
<div class="chapter" id="chapter">
<h1>魯共公擇言</h1>
<hr/><h2>國策</h2>
<p class="calibre5">
梁王魏嬰<span class="zhu">史作罃。</span>觴諸侯於范臺、<span class="zhu">是時魏惠王方強、魯、衛、宋、鄭君來朝。</span>酒酣、請魯君舉觴。魯君興、避席擇言<span class="zhu">擇善而言。</span>曰、昔者<span class="zhu">領下四句。</span>帝女令儀狄作酒而美、進之禹、禹飲而甘之、遂疏儀狄、絕㫖酒、曰、後世必有以酒亡其國者。<span class="zhu">當戒者一。 ○是正文。下連類及之。</span>齊桓公夜半不嗛、<span class="zhu">歉、 ○不喜食也。</span>易牙乃煎熬燔炙、<span class="zhu">有汁而乾曰煎、乾煎曰熬、肉爇之曰燔、近火曰炙。</span>和調五味而進之、桓公食之而飽、至旦不覺、曰、後世必有以味亡其國者。<span class="zhu">當戒者二。</span>晉文公得南之威、<span class="zhu">美人。</span>三日不聽朝、遂推南之威而遠之、曰、後世必有以色亡其國者。<span class="zhu">當戒者三。</span>楚王<span class="zhu">莊王。</span>登強臺<span class="zhu">卽章華臺。</span>而望崩山、左江而右湖、以臨彷徨、<span class="zhu">臨、從上視下。彷徨、徘徊也。</span>其樂忘死、遂盟強臺而弗登、<span class="zhu">盟、誓也。</span>曰、後世必有以高臺陂<span class="zhu">卑、</span>池<span class="zhu">澤障曰陂、停水曰池。</span>亡其國者。<span class="zhu">當戒者四。</span>今<span class="zhu">領下四句。</span>主君之尊、<span class="zhu">尊、酒器。</span>儀狄之酒也。主君之味、易牙之調也。左白台而右閭須、<span class="zhu">白台、閭須、皆美人。</span>南威之美也。前夾林而後蘭臺、強臺之樂也。<span class="zhu">上隨舉四事、不意歷歷皆應、章法奇妙。</span>有一於此、足以亡其國。今主君兼此四者、可無戒與。<span class="zhu">危語動人。</span>梁王稱善相屬。<span class="zhu">祝、 ○謂稱善不置也。</span>
</p>
<p class="translation">梁王魏婴在范台设宴招待诸侯，酒喝得正畅快时，请鲁君举杯。鲁君站起来，离开座位选择好话说：「从前帝女让仪狄造酒，酒很美味，献给大禹，大禹喝了觉得很甘美，于是疏远仪狄，断绝美酒，说：『后世一定会有因为酒而亡国的。』齐桓公半夜不想吃东西，易牙就煎熬燔炙，调和五味献给他，桓公吃了很饱，到天亮还不知道，说：『后世一定会有因为美味而亡国的。』晋文公得到南之威这个美人，三天不上朝，于是推开南之威让她远离，说：『后世一定会有因为美色而亡国的。』楚王登上强台眺望崩山，左边是长江右边是湖泊，从上面俯瞰徘徊，快乐得忘记死亡，于是在强台发誓不再登临，说：『后世一定会有因为高台池沼而亡国的。』现在主君的酒杯，装的是仪狄的美酒。主君的美味，是易牙的调制。左边是白台右边是闾须，都是南威这样的美人。前面是夹林后面是兰台，这是强台的享乐。有其中一样，就足以亡国了。现在主君兼有这四样，能不警戒吗？」梁王连连称赞。</p>
<p class="kindle-cn-para-left">整練而有扶疎之致、嚴重而饒點染之姿。古人作文、不嫌排偶者、正在此也。不善學者、卽失之板實矣。
</p>
</div>
</body>
</html>