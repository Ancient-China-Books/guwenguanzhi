<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-子產卻楚逆女以兵左傳・昭公元年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="u7lUeOrDTKt3FSy2IxB6IsA">
<div class="chapter" id="chapter">
<h1>子產卻楚逆女以兵</h1>
<hr/><h2>左傳・昭公元年</h2>
<p class="calibre5">楚公子圍<span class="zhu">楚令尹。</span>聘于鄭、且娶于公孫段氏。<span class="zhu">段、鄭大夫、子石也。圍娶其女。 ○圍將會諸侯之大夫于虢、以虢係鄭地、故行此聘娶二事。</span>伍舉<span class="zhu">椒舉也。</span>爲介。<span class="zhu">副使曰介。 ○補敍椒舉者、伏後垂櫜之請也。</span>將入館、<span class="zhu">將入鄭而館。</span>鄭人惡之。<span class="zhu">以其徒衆之多、恐懷詐以襲己也。</span>使行人子羽與之言、<span class="zhu">子羽之言不載。</span>乃館于外。<span class="zhu">楚乃舍于城外。圍不置對者、恃有逆女一著、可以逞也。 ○以上是聘時事、以下是娶時事、敍二事一略一詳。蓋以上一段、引起下一段也。</span>旣聘、將以衆逆。<span class="zhu">去聲、 ○楚欲以兵衆入鄭逆婦。</span>子產患之。<span class="zhu">親迎何待以衆、其懷詐可知。</span>使子羽辭曰、以敝邑褊小、不足以容從<span class="zhu">去聲、</span>者、請墠<span class="zhu">然去聲、</span>聽命。<span class="zhu">請于城外、除地爲墠、以行昏禮。 ○按昏禮、主人筵几于廟、壻執鴈而入、以墠爲請、非禮也。</span>令尹使太宰伯州犂對曰、君辱貺寡大夫圍、謂圍將使豐氏撫有而室。<span class="zhu">貺、賜也。豐氏、子石女也。公孫段食邑于豐、故稱豐氏。而、汝也。將使豐氏八字、是鄭君謂圍之詞。 ○說鄭命圍鄭重。</span>圍布几筵、告於莊共<span class="zhu">恭、</span>之廟而來。<span class="zhu">莊王、圍之祖。共王、圍之父。 ○說圍受命鄭重。</span>若野賜之、<span class="zhu">若于城外爲墠、使我在野以受賜。</span>是委君貺於草莽也。<span class="zhu">輕鄭君之賜、而棄之草莽。 ○一是字。</span>是寡大夫不得列於諸卿也。<span class="zhu">逆女不得成禮、何顏復置身諸卿之列。 ○二是字。 ○兩句、應首段喚起下段。</span>不寧唯是、<span class="zhu">疾撇上二是字。</span>又使圍蒙其先君、將不得爲寡君老、其蔑以復矣。<span class="zhu">蒙、欺也。大臣曰老。言告先君而來、不得成禮于女氏之廟、是使我欺其先君、而辱寡君之命、不得爲楚大臣。其無以歸國矣。 ○三句應二段。</span>唯大夫圖之。子羽曰、小國無罪、恃實其罪。<span class="zhu">小國有何罪、恃大國而不設備、實其罪也。 ○二句是立言主腦。</span>將恃大國之安靖己、而無乃包藏禍心以圖之。<span class="zhu">鄭之婚楚、本欲恃楚以安靖其國家、今楚以兵入逆、汝無乃包藏禍心以圖襲鄭。而、汝也。 ○一句喝破楚之本謀、妙。</span>小國失恃、而懲諸侯、使莫不憾者。<span class="zhu">鄭爲楚圖而失所恃、致使諸侯信楚者、皆以鄭爲戒、使無不恨楚之行詐者。 ○不說鄭憾楚、說諸侯莫不憾楚、妙。</span>距違君命、而有所壅塞不行是懼。<span class="zhu">距、亦違也。自此諸侯舉不信楚、而楚君之令有所壅塞而不行、此鄭恃楚以取滅亡所致、實鄭之罪也。所懼者唯此。</span>不然、敝邑館人之屬也、其敢愛豐氏之祧。<span class="zhu">挑、 ○若楚國無他意、則鄭之在楚、與守舍之人相類、豈敢愛惜豐氏之遠祖廟、而不以成禮乎。 ○以上直說出請墠聽命之故。</span>伍舉知其有備也、請垂櫜<span class="zhu">高、</span>而入。許之。<span class="zhu">櫜、弓衣也。垂櫜、示無弓也。</span></p>
<p class="translation">楚国公子围出使到郑国，并且向公孙段家娶妻。伍举担任副使。将要进入宾馆，郑国人厌恶他。让行人子羽与他交涉，于是就住在城外。聘礼结束后，楚国准备率领众多军队来迎娶。子产担心这件事。让子羽推辞说：「因为敝国地方狭小，不足以容纳随从人员，请在城外平地上听候命令。」令尹让太宰伯州犁回答说：「您赐予我们的大夫围，说围将让丰氏来抚育你的家室。」围陈设几案坐席，在庄王、共王的宗庙告祭后前来。如果在野外赐予他，这是把您的恩赐抛弃在草野之中。这是我们的大夫不能位列诸卿之中。不仅如此，还让围欺骗他的先君，将不能成为寡君的大臣，就无法回去了。还请大夫考虑此事。子羽说：「小国没有罪过，依赖大国才是它的罪过。」本想依靠大国来安定自己，您莫非是包藏祸心来图谋我们吗。小国失去依靠，而警戒诸侯，使他们没有不怨恨的。违抗您的命令，而担心有所阻塞不能畅通。否则的话，敝国是宾馆管理人员的身份，怎么敢吝惜丰氏的祖庙呢。伍举知道郑国有了防备，请求收起弓囊进城。郑国同意了。</p>
<p class="kindle-cn-para-left">篇首著惡之患之四字、已伏後一段議論。州犁之對、詞婉而理直、鄭似無可措辭。子產索性喝出他本謀、使無從置辨。若稍婉轉、則楚必不聽。此小國所以待強敵、不得不爾。</p>
</div>
</body>
</html>