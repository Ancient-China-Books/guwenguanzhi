<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-義田記錢公輔</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uNAnO6NKK7pzWYA6XKe3lG5">
<div class="chapter" id="chapter">
<h1>義田記</h1>
<hr/><h2>錢公輔</h2>
<p class="calibre5">
范文正公、<span class="zhu">名仲淹、字希文。</span>蘇人也。平生好施與、擇其親而貧、疎而賢者、咸施之。<span class="zhu">三句、是一篇之總。</span>方貴顯時、置負郭常稔<span class="zhu">飪、</span>之田千畝、號曰義田、以養濟羣族之人。<span class="zhu">點義田。</span>日有食、歲有衣、嫁娶凶葬皆有贍。擇族之長而賢者主其計、而時共出納焉。<span class="zhu">此中大有經濟。</span>日食、人一升。歲衣、人一縑。嫁女者五十千、再嫁者三十千。娶婦者三十千、再娶者十五千。葬者如再嫁之數、葬幼者十千。族之聚者九十口、歲入給稻八百斛、以其所入、給其所聚、沛然有餘而無窮。<span class="zhu">此敍分給之法。</span>屏<span class="zhu">丙、</span>而家居俟代者與焉、仕而居官者罷莫給。<span class="zhu">又加一語、分給之法始備。</span>此其大較也。<span class="zhu">一句頓住。</span>初、公之未貴顯也、嘗有志於是矣、而力未逮者二十年。<span class="zhu">言公早有此志。</span>旣而爲西帥、及參大政、於是始有祿賜之入、而終其志。<span class="zhu">慶歷二年、公出爲陝西路安撫經略招討使。三年、入爲參知政事。 ○言公得遂其志。</span>公旣歿、後世子孫修其業、承其志、如公之存也。<span class="zhu">其子純祐、純仁、純禮、純粹、皆賢。祐、仁、尤行仁義。 ○言子孫能繼公之志。</span>公雖位充祿厚、而貧終其身。歿之日、身無以爲斂、子無以爲喪。惟以施貧活族之義、遺其子而已。<span class="zhu">收完前文。下一段引古、一段歎今、總是借客形主之法。</span>昔晏平仲敝車羸馬。桓子曰、是隱君之賜也。晏子曰、自臣之貴、父之族、無不乘車者。母之族、無不足於衣食者。妻之族、無凍餒者。齊國之士、待臣而舉火者三百餘人。如此、而爲隱君之賜乎、彰君之賜乎。於是齊侯以晏子之觴、而觴桓子。<span class="zhu">罰以酒。 ○引古。</span>予嘗愛晏子好仁、齊侯知賢、而桓子服義也。<span class="zhu">受觴不辭、是服義。 ○並美三人。</span>又愛晏子之仁有等級、而言有次第也。先父族、次母族、次妻族、而後及其疎遠之賢。孟子曰、親親而仁民、仁民而愛物。晏子爲近之。<span class="zhu">專美晏子。</span>今觀文正公之義田、賢於平仲。其規模遠舉、又疑過之。<span class="zhu">結到文政公。</span>嗚呼、世之都三公位、享萬鍾祿、其邸第之雄、車輿之飾、聲色之多、妻孥之富、止乎一己而已。而族之人不得其門者、豈少也哉、況於施賢乎。其下爲卿、爲大夫、爲士、廩稍<span class="zhu">去聲、</span>之充、<span class="zhu">餼稟曰稍。</span>奉養之厚、止乎一己而已。而族之人、操壺<span class="zhu">同葫、</span>瓢爲溝中瘠者、又豈少哉、況於它<span class="zhu">同他、</span>人乎。<span class="zhu">歎今。</span>是皆公之罪人也。<span class="zhu">罵世人之不義、正以贊公之義。</span>公之忠義滿朝廷、事業滿邊隅、功名滿天下、後世必有史官書之者、予可無錄也。<span class="zhu">他人作記、必以此于起手處張大之、今只于結尾略帶、高絕。</span>獨高其義、因以遺其世云。
</p>
<p class="translation">范文正公是苏州人。他平生乐善好施，选择那些亲戚中贫困的、外人中贤能的，都施予帮助。在显贵的时候，他购置了城郊常年丰收的良田一千亩，称之为「义田」，用来赡养救济整个家族的人。每天有粮食吃，每年有衣服穿，婚嫁丧葬都有资助。他选择族中年长而贤能的人主持义田的账目，并定期一起管理收支。每天的口粮，每人一升。每年的衣料，每人一匹。嫁女者给五十千钱，再嫁者给三十千钱。娶妇者给三十千钱，再娶者给十五千钱。办丧事的按再嫁的数目给，葬幼者给十千钱。家族聚居的有九十口人，每年收入稻谷八百斛，用收入来供给聚居的族人，充裕有余而且源源不断。辞官在家等待接任的人也有份，在外做官的人则停止供给。这就是大概的情况。当初，范公还未显贵的时候，就有这个志向了，但是力量不足有二十年。后来他担任西部统帅，以及参与朝廷大政，于是才有了俸禄赏赐的收入，最终实现了他的志向。范公去世后，后世子孙继承他的事业，秉承他的志向，就像范公还在世一样。范公虽然官位高俸禄厚，却穷困终身。去世那天，自己没有钱办丧事，儿子没有钱办丧礼。只是把施贫济族的道义，留给子孙罢了。从前晏平仲乘坐破旧的车，驾着瘦弱的马。桓子说，这是隐瞒了君主的恩赐啊。晏子说，自从我显贵以来，父亲的族人，没有不乘车的。母亲的族人，没有缺吃少穿的。妻子的族人，没有挨冻受饿的。齐国的士人，依靠我才能生火做饭的有三百多人。像这样，算是隐瞒了君主的恩赐呢，还是彰显了君主的恩赐呢。于是齐侯用晏子的酒杯，罚桓子喝酒。我曾经敬爱晏子好施仁义，齐侯知人善任，而桓子服膺道义。又敬爱晏子的仁爱有等级，而言语有次序。先是父族，其次母族，再次妻族，然后才及于疏远的贤人。孟子说，「亲爱亲人然后仁爱百姓，仁爱百姓然后爱惜万物。」晏子接近这个境界了。现在看范文正公的义田，比晏平仲更贤能。他的规模深远宏大，又好像超过了晏子。唉，世上那些身居三公高位、享受万钟俸禄的人，他们宅第的雄伟、车马的华丽、声色犬马的众多、妻妾儿女的富足，都只限于自己一人罢了。而族人连他家门都进不去的，难道少吗，更何况施予贤人呢。那些下面做卿、做大夫、做士的，俸禄的充足、奉养的丰厚，也只限于自己一人罢了。而族人中端着葫芦瓢成为沟壑饿殍的，又难道少吗，更何况其他人呢。这些人都是范公的罪人啊。范公的忠义充满朝廷，事业遍及边疆，功名传遍天下，后世必定有史官记载，我可以不必赘述了。我只是推崇他的道义，用以留传后世罢了。</p>
<p class="kindle-cn-para-left">常見世之貴顯者、徒自肥而已、視親族不異路人。如公之義、不獨難以望之晚近、卽求之千古以上、亦不可多得。作是記者、非特以之高公之義、亦以望後世之相感而效公也。
</p>
</div>
</body>
</html>