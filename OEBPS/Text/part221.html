<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-青霞先生文集序茅坤</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uyBeIUIKnFodoxk3K5e2kkD">
<div class="chapter" id="chapter">
<h1>青霞先生文集序</h1>
<hr/><h2>茅坤</h2>
<p class="calibre5">青霞沈君，<span class="zhu">名煉，字純甫，會稽人。</span>由錦衣經歷上書詆宰執。宰執深疾之，方力構其罪，賴天子仁聖，特薄其譴，徙之塞上。<span class="zhu">先生抗疏言嚴嵩父子誤國，請戮之以謝天下。詔榜之數十，謫出塞外。</span>當是時，君之直諫之名滿天下。<span class="zhu">橫插一句，妙。</span>已而君纍然攜妻子出家塞上。會北敵數內犯，而帥府以下束手閉壘，以恣敵之出沒，不及飛一鏃以相抗。甚且及敵之退，則割中土之戰沒者與野行者之馘<span class="zhu">國。</span>以爲功。而父之哭其子，妻之哭其夫，兄之哭其弟者，往往而是，無所控籲。<span class="zhu">預。○曠職冒功，毒害生民，今古一轍。</span>君既上憤疆埸之日弛，而又下痛諸將士日菅<span class="zhu">奸。</span>刈我人民以蒙國家也。<span class="zhu">指上一段言。</span>數嗚咽欷歔，而以其所憂鬱發之於詩歌文章，以泄其懷，即集中所載諸什是也。<span class="zhu">出詩文之有集，多少曲折。</span></p>
<p class="translation">青霞沈君，从锦衣卫经历的职位上书抨击宰相。宰相深深痛恨他，正在竭力罗织他的罪名，幸亏天子仁慈圣明，特别从轻处罚，把他流放到边塞。当时，沈君直言进谏的名声传遍天下。不久沈君疲惫地携带妻子流落边塞。恰逢北方敌军多次侵犯，而帅府以下的官员束手无策，闭门坚守，任凭敌人出没，连一支箭都不曾射出去抵抗。甚至等到敌人退走，就割下本国战死者和在野外行走者的首级来冒充战功。因而父亲哭儿子，妻子哭丈夫，哥哥哭弟弟的情况，到处都是，无处申诉。沈君既愤怒于边疆防务日益松弛，又痛心于各位将士每天像割草一样残害我们的百姓来欺骗朝廷。多次悲泣哀叹，把他的忧愁郁闷发泄在诗歌文章中，以抒发情怀，这就是文集中所收录的各篇作品。</p>
<p class="calibre5">君故以直諫爲重於時，而其所著爲詩歌文章又多所譏刺，稍稍傳播，上下震恐，始出死力相煽構，而君之禍作矣。<span class="zhu">宰執、帥府恨先生切骨，竄名白蓮教中，戮於邊。○先生垂名千載，全從此禍得來，未足爲恨。</span>君既沒，而一時閫寄所相與讒君者，尋且坐罪罷去。又未幾，故宰執之仇君者亦報罷。而君之門人給諫俞君，於是裒輯其生平所著若干卷，刻而傳之。而其子以敬，來請予序之首簡。<span class="zhu">出作序意。</span></p>
<p class="translation">沈君本来因为直言进谏而被当时的人所敬重，而他所写的诗歌文章又多有讽刺，逐渐流传开来，朝廷上下震惊恐惧，于是拼命相互煽动构陷，沈君的灾祸就发生了。沈君去世后，一时受到重任的那些诽谤沈君的人，不久也因罪被罢免。又过了不久，从前与沈君为仇的宰相也被撤职。而沈君的门人给事中俞君，于是汇集他生平所著作的若干卷，刊刻流传。而他的儿子以敬，来请我为文集写序言。</p>
<p class="calibre5">茅子受讀而題之曰：若君者，非古之志士之遺乎哉？<span class="zhu">喝一句。</span>孔子刪<span class="shu-ming">詩</span>，自<span class="shu-ming">小弁</span>之怨親，<span class="shu-ming">巷伯</span>之刺讒以下，其忠臣、寡婦、幽人、懟士之什，並列之爲「風」；疏之爲「雅」，不可勝<span class="zhu">升。</span>數。<span class="zhu">上聲。</span>豈皆古之中聲也哉？然孔子不遽遺之者，特憫其人，矜其志，猶曰「發乎情，止乎禮義」， 「言之者無罪，聞之者足以爲戒」焉耳。<span class="zhu">刪<span class="shu-ming">詩</span>不必皆中聲，獨見其大。</span>予嘗按次<span class="shu-ming">春秋</span>以來，屈原之<span class="shu-ming">騷</span>疑於怨，伍胥之諫疑於脅，賈誼之疏疑於激，叔夜之詩疑於憤，劉蕡之對疑於亢，然推孔子刪<span class="shu-ming">詩</span>之旨而裒次之，當亦未必無錄之者。<span class="zhu">上引<span class="shu-ming">小弁</span>、<span class="shu-ming">巷伯</span>，此引屈原、伍胥諸人，俱以孔子夾寫，正極力推尊處。</span>君既沒，而海內之薦紳大夫至今言及君，無不酸鼻而流涕。嗚呼！集中所載<span class="shu-ming">鳴劍</span>、<span class="shu-ming">籌邊</span>諸什，試令後之人讀之，其足以寒賊臣之膽，而躍塞坦戰士之馬，而作之愾也，固矣。<span class="zhu">二十三字，作一氣讀。</span>他日國家采風者之使出而覽觀焉，其能遺之也乎？予謹識之。<span class="zhu">應「遺」字收。</span></p>
<p class="translation">茅子我接受文集，读后题词说：像沈君这样的人，不正是古代志士的遗风吗？孔子删定《诗经》，从《小弁》的怨恨亲人，《巷伯》的讽刺谗言以下，那些忠臣、寡妇、隐士、怨愤之士的诗篇，都列入「国风」，归类为「雅」，多得数不胜数。难道都是古代的正声吗？然而孔子不轻易舍弃它们，特别怜悯这些人，珍惜他们的志向，还说「发乎情，止乎礼义」，「言者无罪，闻者足戒」罢了。我曾经按照《春秋》以来的顺序考察，屈原的《离骚》近似于怨恨，伍子胥的进谏近似于威胁，贾谊的奏疏近似于激愤，嵇康的诗近似于愤怒，刘蕡的对策近似于亢奋，然而推究孔子删《诗》的本意来编次它们，应当也未必没有收录的理由。沈君去世后，海内的士大夫至今提到沈君，无不鼻酸流泪。唉！文集中所收录的《鸣剑》、《筹边》等诗篇，让后世的人读一读，足以使奸臣胆寒，使边塞战士战马腾跃，激发同仇敌忾之心，这是必然的。将来国家采集民风的使者出使而览观这些作品，怎么能舍弃它们呢？我郑重地记述这些。</p>
<p class="calibre5">至於文詞之工不工，及當古作者之旨與否，非所以論君之大者也，予故不著。<span class="zhu">結有餘波。</span></p>
<p class="translation">至于文辞的优劣，以及是否符合古代作者的主旨，这不是用来评论沈君伟大之处的标准，所以我不作论述。</p>
<p class="kindle-cn-para-left">先生生平大節不必待文集始傳。特後之人，誦其詩歌文章，益足以發其忠孝之志，不必其有當於中聲也。此序深得此旨，文亦浩落蒼涼，讀之凜凜有生氣。</p>
</div>
</body>
</html>
