<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-王孫滿對楚子左傳・宣公三年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="OPEK0-32d3d1ac1f0840919359b481161d7773">
<div class="chapter" id="chapter">
<h1>王孫滿對楚子</h1>
<hr/><h2>左傳・宣公三年</h2>
<p class="calibre5">楚子<span class="zhu">莊王。</span>伐陸渾之戎，<span class="zhu">陸渾之戎，秦晉所遷于伊川者。</span>遂至于雒。<span class="zhu">同洛。</span>觀<span class="zhu">去聲。</span>兵于周疆。<span class="zhu">雒，水名，周所都也。觀，示兵威以脅周也。 ○一遂字，便見楚莊無禮。</span></p>
<p class="translation">楚国君主讨伐陆浑的戎人，接着到达洛水流域，在周朝边境陈兵示威。</p>
<p class="calibre5">定王使王孫滿<span class="zhu">周大夫。</span>勞<span class="zhu">去聲。</span>楚子。<span class="zhu">楚強周弱，定王無如之何，故使大夫勞之。</span>楚子問鼎之大小輕重焉。<span class="zhu">禹之九鼎，三代相傳，猶後世傳國璽也。楚莊問大小輕重，有圖周天下意。</span>對曰：「在德不在鼎。<span class="zhu">有天下者，在有德不在有鼎。 ○一語喝破。</span>昔夏之方有德也，<span class="zhu">緊承德字。</span>遠方圖物，<span class="zhu">遠方圖畫山川物怪獻之。</span>貢金九牧，<span class="zhu">九州牧守，皆貢其金。</span>鑄鼎象物，<span class="zhu">以九州之金，鑄爲九鼎，而著圖物之形于其上。</span>百物而爲之備，<span class="zhu">百樣物怪，各爲備禦之具。</span>使民知神姦。<span class="zhu">使民盡知鬼神姦邪形狀。</span>故民入川澤山林，不逢不若。<span class="zhu">若，順也。民知神姦，故不逢不順。</span>螭<span class="zhu">鴟。</span>魅<span class="zhu">妹。</span>罔兩，莫能逢之。<span class="zhu">螭，山神。魅，怪物。罔、兩，水神。旣爲之備，故莫能逢人爲害。</span>用能協於上下，以承天休。<span class="zhu">民無災害，則上下和以受天之祜。 ○已上言有德方有鼎。</span>桀有昏德，鼎遷於商，載祀六百。<span class="zhu">伏下三十、七百。</span>商紂暴虐，鼎遷於周。<span class="zhu">已上言無德則鼎遷。</span>德之休明，雖小，重也；<span class="zhu">鼎非加大，而不可遷移，若增重然。</span>其姦回昏亂，雖大，輕也。<span class="zhu">鼎非加小，而湯武遷之，若遂輕然。○總括四語，正繳在德不在鼎意。大小輕重四字，錯落有致。</span>天祚明德，有所底止。<span class="zhu">言有盡頭處。 ○二句起下，方入本意。</span>成王定鼎於郟<span class="zhu">夾。</span>鄏。<span class="zhu">辱。 ○郟鄏，東周王城，今河南也。</span>卜世三十，卜年七百，天所命也。<span class="zhu">此天有所底止之定命也。</span>周德雖衰，天命未改。<span class="zhu">未滿卜數。</span>鼎之輕重，未可問也。」<span class="zhu">結語冷雋。</span></p>
<p class="translation">周定王派王孙满慰劳楚国君主。楚国君主询问九鼎的大小轻重。王孙满回答说：「关键在于德行而不在于鼎。从前夏朝有德的时候，远方各国绘制山川物产图像，九州长官都进贡金属，铸造九鼎并在上面铸上各种物象，对各种奇异之物都有防备，使百姓了解神怪的形状。因此百姓进入山川湖泽，不会遇到不测。魑魅魍魉都不能伤害百姓。这样能够使上下和谐，承受上天的福佑。夏桀德行昏庸，九鼎迁移到商朝，经历了六百年。商纣暴虐无道，九鼎又迁移到周朝。德行光明的，虽然鼎小，也是重的；德行邪恶昏乱的，虽然鼎大，也是轻的。上天保佑有德之人，都有一定的归宿。成王在郏鄏定都安放九鼎，占卜得知周朝传世三十代，传国七百年，这是天命所定。周朝德行虽然衰微，天命还没有改变。鼎的轻重，还不能过问啊。」</p>
<p class="kindle-cn-para-left">提出德字，足以破癡人之夢。揭出天字，尤足以寒奸雄之膽。</p>
</div>
</body>
</html>
