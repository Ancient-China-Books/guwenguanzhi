<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-同學一首別子固王安石</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="uvD27UrCge5knTQYy8ujVHH">
<div class="chapter" id="chapter">
<h1>同學一首別子固</h1>
<hr/><h2>王安石</h2>
<p class="calibre5">江之南有賢人焉，字子固，非今所謂賢人者，予慕而友之。淮之南有賢人焉，字正之，非今所謂賢人者，予慕而友之。<span class="zhu">兩「非今所謂賢人者」，見其俱以古處自期也。○分提。</span>二賢人者，足未嘗相過也，口未嘗相語也，辭幣未嘗相接也，其師若友，豈盡同哉？<span class="zhu">先翻「同」字。</span>予考其言行，其不相似者何其少也！曰：學聖人而已矣。<span class="zhu">次點「學」字。</span>學聖人，則其師若友，必學聖人者。聖人之言行，豈有二哉？其相似也適然。<span class="zhu">接上相似總點「同學」。○合寫。</span></p>
<p class="translation">长江以南有位贤人，字子固，不是如今所说的那种贤人，我仰慕而与他交友。淮河以南有位贤人，字正之，不是如今所说的那种贤人，我仰慕而与他交友。这两位贤人，脚步不曾相互往来，口中不曾相互交谈，礼物书信不曾相互往来，他们的老师和朋友，难道完全相同吗？我考察他们的言行，那不相似的地方是多么少啊！原因何在？学习圣人罢了。学习圣人，那么他们的老师和朋友，必定是学习圣人的人。圣人的言行，哪有两样呢？他们的相似是自然而然的。</p>
<p class="calibre5">予在淮南，爲正之道子固，正之不予疑也。還江南，爲子固道正之，子固亦以爲然。<span class="zhu">空中立說，句法變換，自成雋永。</span>予又知所謂賢人者，既相似又相信不疑也。<span class="zhu">醒發「同學」二字，先後輟映，百倍精神。</span>子固作<span class="shu-ming">懷友</span>一首遺予，其大略欲相扳以至乎中庸而後已。正之蓋亦嘗云爾。<span class="zhu">此處微分主客，是文家點題法。</span>夫安驅徐行，轥<span class="zhu">吝。</span>中庸之庭，而造於其室，<span class="zhu">，車踐也。</span>舍二賢人者而誰哉？<span class="zhu">寫出兩人階級。到底只用合發。</span>予昔非敢自必其有至也，亦願從事於左右焉爾，輔而進之其可也。<span class="zhu">插入自己。</span></p>
<p class="translation">我在淮南，为正之讲述子固，正之对我的话不怀疑。回到江南，为子固讲述正之，子固也认为是这样。我又知道所说的贤人，既相似又相互信任不怀疑。子固写了《怀友》一篇给我，大意是想互相扶持以达到中庸之道才罢休。正之大概也曾这样说过。安稳地驾车徐徐前行，踏上中庸的庭院，而到达它的内室，除了这两位贤人还有谁呢？我从前不敢自己肯定能够达到，也只是愿意在左右追随罢了，辅助他们前进这是可以的。</p>
<p class="calibre5">噫！官有守，私有繫，會合不可以常也。<span class="zhu">結出「別」意。同學兄弟，每每若此，言之慨然。</span>作<span class="shu-ming">同學</span>一首別子固，以相警，且相慰云。<span class="zhu">正文只此二語。</span></p>
<p class="translation">唉！做官有职守，私事有牵系，聚会不能经常。写了《同学》一篇送别子固，用来互相警示，并且互相安慰。</p>
<p class="kindle-cn-para-left">別子固而以正之陪說，交互映發，錯落參差。至其筆情高寄，淡而彌遠，自令人尋味無窮。</p>
</div>
</body>
</html>
