<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-駒支不屈於晉左傳・襄公十四年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="SJGS0-32d3d1ac1f0840919359b481161d7773">
<div class="chapter" id="chapter">
<h1>駒支不屈於晉</h1>
<hr/><h2>左傳・襄公十四年</h2>
<p class="calibre5">會于向。<span class="zhu">晉會諸侯于向、爲吳謀楚。</span>將執戎子駒支。<span class="zhu">戎、四嶽之後、姜姓。駒支、戎子名。</span>范宣子<span class="zhu">晉士匄。</span>親數<span class="zhu">上聲、</span>諸朝。<span class="zhu">執之何名、乃于未會前一日、數其罪而責之。朝、會向之朝位也。</span>曰、來、姜戎氏。<span class="zhu">先呼來、次呼姜戎氏、便是相陵口角。</span>昔秦人迫逐乃祖吾離於瓜州、<span class="zhu">乃、汝也。吾離、戎祖名、昔爲秦穆公迫而逐之。瓜州、今燉煌地。</span>乃祖吾離被<span class="zhu">披、</span>苫<span class="zhu">閃平聲、</span>蓋、<span class="zhu">合、</span>蒙荊棘、以來歸我先君。<span class="zhu">苫蓋、白茅也。無衣、故被苫蓋、無居、故蒙荆棘。先君、謂惠公。 ○極寫其流離困苦之狀、以出戎醜。</span>我先君惠公有不腆<span class="zhu">忝、</span>之田、與女<span class="zhu">汝、</span>剖分而食之。<span class="zhu">腆、厚也。中分爲剖。 ○寫加恩于戎、非復尋常、宜後世報答不已</span>今諸侯之事我寡君、不如昔者、<span class="zhu">諸侯事晉、不比昔日。</span>蓋言語漏洩、則職女之由。<span class="zhu">職、主也。戎與晉同壤、盡知晉政闕失。是言語漏洩于諸侯、由汝戎實主之。不然、今日諸侯之事晉、何遂不如昔日乎。 ○懸空坐他罪名。</span>詰<span class="zhu">乞、</span>朝之事、<span class="zhu">詰朝、明日也。事、謂會事。</span>爾無與<span class="zhu">去聲、</span>焉。與、將執女。<span class="zhu">寫得聲色俱厲、令人難受。</span>對曰、昔秦人負恃其衆、貪於土地、逐我諸戎。<span class="zhu">秦恃強而欲得土地、所以逐我。 ○此辨戎祖被逐、則秦人實惡、非戎之醜。</span>惠公蠲<span class="zhu">涓、</span>其大德、謂我諸戎、是四嶽之裔<span class="zhu">異、</span>冑也、毋是翦棄。<span class="zhu">蠲、明也。四嶽、堯時方伯。裔胄、後嗣也。翦棄、滅絕也。 ○此辨惠公加德于戎、乃因戎本聖裔、禮應存恤、不爲特惠。</span>賜我南鄙之田、狐狸所居、豺狼所嘷、<span class="zhu">豪、</span>我諸戎除翦其荊棘、驅其狐狸豺狼、以爲先君不侵不叛之臣、至於今不貳。<span class="zhu">賜我之田、荒穢僻野、非人所止。我力爲驅除而處之、以臣事晉之先君。不內侵、亦不外叛、至於今日、不敢攜貳。 ○此辨晉剖分之田、至爲敝惡、戎自開墾、非受實惠。</span>昔文公與秦伐鄭、秦人竊與鄭盟而舍戍<span class="zhu">恕、</span>焉、<span class="zhu">舍、留也。僖三十年、秦晉圍鄭、鄭使燭之武見秦君、秦私與鄭盟、而留杞子等戍鄭而還。</span>於是乎有殽之師。<span class="zhu">僖三十三年、晉敗秦師於殽。</span>晉禦其上、戎亢其下、秦師不復、我諸戎實然。<span class="zhu">當殽之戰、晉遏秦兵于上、戎當秦兵于下。秦師無隻輪返、我諸戎效力攻秦、實使之然。 ○此辨戎大有功于晉、亦足云報。</span>譬如捕鹿、晉人角之、諸戎掎<span class="zhu">雞上聲、</span>之、與晉踣<span class="zhu">同仆、</span>之、<span class="zhu">譬如逐鹿、晉執其角以禦上、戎戾其足以亢下、是戎與晉同斃此鹿也。 ○一喻入情。</span>戎何以不免。<span class="zhu">戎有功如此、何故尚不免于罪乎。 ○問得妙。</span>自是以來、晉之百役、與我諸戎相繼於時、以從執政、猶殽志也、豈敢離逷。<span class="zhu">剔、 ○自敗秦以來、晉凡百征討之役、戎皆相繼以從執政之使令。猶從戰于殽、無變志也。豈敢有離貳逷遠之心。 ○此辨戎之報晉、不止殽師一役、至于百役、不可勝數。以足上至于今不貳意。</span>今官之師旅、無乃實有所闕、以攜諸侯、而罪我諸戎。<span class="zhu">今晉之將帥、或自有闕失、以攜貳諸侯之心、而乃罪及我諸戎。 ○此辨諸侯事晉不如昔者、乃晉實有闕、與我諸戎無干。</span>我諸戎飲食衣服、不與華同、贄幣不通、言語不達、何惡之能爲。<span class="zhu">惡、指漏洩言語以害晉。 ○此辨言語洩漏、職汝之由。言戎與華不相習、非但不敢爲惡、亦不能爲惡。</span>不與於會、亦無瞢<span class="zhu">孟、</span>焉。<span class="zhu">瞢、悶也。我不與會、亦無所悶。 ○此辨詰朝之事、爾無與焉。言我亦不願與會也。說得雪淡、妙。</span>賦青蠅而退。<span class="zhu">青蠅、詩小雅篇名。賦是詩者、取愷悌君子無信讒言之意。蓋譏宣子信讒言也。退、去、不與會也。</span>宣子辭焉。使卽事於會、<span class="zhu">辭、謝也。宣子自知失責、故謝戎子、而使就諸侯之會。</span>成愷悌也。<span class="zhu">欲成愷悌君子之名。 ○結出宣子心內事、妙。</span></p>
<p class="translation">诸侯在向地会盟。晋国准备逮捕戎国君主驹支。范宣子亲自在朝堂上列数他的罪状。范宣子说：「过来，姜戎氏。从前秦国人逼迫驱逐你的祖先吾离到瓜州，你的祖先吾离身披草席，头顶荆棘，前来归附我们的先君。我们的先君惠公拿出自己不算丰厚的田地，与你们平分享用。如今诸侯侍奉我们的国君，不如从前那样尽心，大概是因为有人泄露机密，这都是由你们造成的。明天的盟会，你不要参加。否则，就要逮捕你。」驹支回答说：「从前秦国人依仗自己人多势众，贪图土地，驱逐我们各部戎人。惠公彰明他的大德，对我们各部戎人说，你们是四岳的后代子孙，不要被灭绝抛弃。他赐给我们南边边境的田地，那里是狐狸居住、豺狼嚎叫的地方，我们各部戎人砍除荆棘，驱赶狐狸豺狼，做了先君不内侵不外叛的臣子，直到今天也没有二心。从前文公与秦国攻打郑国，秦国人私下与郑国结盟并留下守军，于是就有了殽地的战役。晋国在上方抵御，我们戎人在下方抗击，秦国军队无一生还，这都是我们各部戎人的功劳。就好比捕捉鹿，晋国人抓住它的角，我们戎人拉住它的腿，与晋国一起把它扑倒，我们戎人为何不能免罪呢？从那以后，晋国的各次征战，我们各部戎人都紧随其后，听从执政的命令，仍然保持着在殽地作战时的忠心，哪里敢有背离疏远的念头。现在贵国的将帅，恐怕实在是有所缺失，导致诸侯离心离德，却把罪责归咎于我们各部戎人。我们各部戎人的饮食衣服，与华夏不同，礼品钱币不相往来，言语也不通达，能做什么坏事呢？不参加盟会，我也没有什么遗憾。」于是吟诵《诗经・小雅・青蝇》而退出。范宣子向他道歉。让他参加盟会，以此成就自己宽厚仁慈的美名。</p>
<p class="kindle-cn-para-left">宣子責駒支之言、怒氣相陵、驟不可犯。駒支逐句辨駁、辭婉理直。宣子一團興致、爲之索然。真詞令能品。</p>
</div>
</body>
</html>
