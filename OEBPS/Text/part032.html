<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-CN" xml:lang="zh-CN" xmlns="http://www.w3.org/1999/xhtml">
<head>
<title>古文觀止-子產論尹何爲邑左傳・襄公三十一年</title>
<link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
<meta content="width=device-width, initial-scale=1" name="viewport"/></head>
<body class="calibre" id="upGYyAsw3fZjwsC9GssmqkD">
<div class="chapter" id="chapter">
<h1>子產論尹何爲邑</h1>
<hr/><h2>左傳・襄公三十一年</h2>
<p class="calibre5">子皮<span class="zhu">名罕虎、鄭上卿。</span>欲使尹何爲邑。子產曰、少、<span class="zhu">去聲、</span>未知可否。<span class="zhu">尹何年少、未知可使治邑否。</span>子皮曰、愿、吾愛之、不吾叛也。<span class="zhu">愿、謹厚也。叛、背也。言吾愛其謹厚、必不吾背。 ○平日可信。</span>使夫<span class="zhu">扶、</span>往而學焉、夫亦愈知治矣。<span class="zhu">兩夫字、指尹何。言謹厚之人、使往治邑而學爲政、當愈知治邑之道矣。 ○後日又可望。故雖年少、亦可使之爲政。</span>子產曰、不可。<span class="zhu">總斷一句。</span>人之愛人、求利之也、<span class="zhu">必求有以利益之。</span>今吾子愛人則以政。<span class="zhu">今汝愛尹何、則使之爲政。</span>猶未能操刀而使割也、其傷實多。<span class="zhu">譬如未能執刀、而使之宰割、其自傷必多。</span>子之愛人、傷之而已、其誰敢求愛於子。<span class="zhu">非以愛之、實以害之、誰敢求汝之見愛。 ○一喻、破吾愛之句。</span>子於鄭國、棟也。棟折榱<span class="zhu">催、</span>崩、僑<span class="zhu">子產名。</span>將厭<span class="zhu">壓、</span>焉、敢不盡言。<span class="zhu">鄭國有汝、猶屋之有棟、榱、椽也、棟以架椽、設使汝誤事而致敗、譬如棟折而椽崩、則我亦處屋下、將爲其所壓、敢不盡情言之。 </span><span class="zhu">○二喻。言如此用愛、不但傷尹何、僑亦且不免。敢不盡言句、鎖上起下。</span>子有美錦、不使人學製焉。<span class="zhu">譬如汝有美錦、必不使不能裁者學裁之、惟恐傷錦。</span>大官大邑、身之所庇也、而使學者製焉、<span class="zhu">身之所庇以安者、而使學爲政者、往裁治焉、不恐傷身。</span>其爲美錦、不亦多乎。<span class="zhu">亦思官邑之爲美錦、不較多乎。 ○三喻、破使夫往而學句。</span>僑聞學而後入政、未聞以政學者也。<span class="zhu">二句是立言大㫖。</span>若果行此、必有所害。<span class="zhu">非自害、則害于治。</span>譬如田獵、射御貫、<span class="zhu">慣、</span>則能獲禽。若未嘗登車射御、則敗績厭<span class="zhu">壓、</span>覆<span class="zhu">福、</span>是懼、何暇思獲。<span class="zhu">敗績、壞車也。言求免自害且不能、何暇求其無害于治。 ○四喻、破夫亦愈知治句。 ○一喻尹何、二喻自己、三喻子皮、四又喻尹何、隨手出喻、絕無痕跡。</span>子皮曰、善哉。虎不敏。吾聞君子務知大者遠者、小人務知小者近者。<span class="zhu">君子小人以識言。</span>我、小人也、衣服附在吾身、<span class="zhu">此其小者近者。</span>我知而慎之。<span class="zhu">美錦不使學製。</span>大官大邑、所以庇身也、<span class="zhu">此其大者遠者。</span>我遠而慢之。<span class="zhu">官邑欲使學製。</span>微子之言、吾不知也。<span class="zhu">無子之言、吾終不自知其失、所以爲無識之小人。 ○仍援前喻、更覺入情。 ○論尹何至此已畢。</span>他日我曰、子爲鄭國、我爲吾家以庇焉、其可也。<span class="zhu">他日、前日也。前日我嘗有云、子治鄭國、我治吾家、以庇身焉、其或可也。</span>今而後知不足。自今請、雖吾家、聽子而行。<span class="zhu">前日我猶自以爲能治家、今而後知謀慮不足、雖吾家亦須聽子而行。 ○此子皮自謂才不及子產、字字纏綿委婉。</span>子產曰、人心之不同、如其面焉。<span class="zhu">人面無同者、其心亦然。</span>吾豈敢謂子面如吾面乎？<span class="zhu">卽面觀心、則汝之心、未必盡如吾之心。豈敢使子之家事、皆從我所爲乎。 ○此五喻也、通篇是喻、結處仍用喻、快筆靈思、出人意表。</span>抑心所謂危、亦以告也。<span class="zhu">但于我心有所不安、如使尹何爲邑者、亦必盡言以告也。 ○仍繳正意。一筆作收。</span>子皮以爲忠、故委政焉。<span class="zhu">以子產盡心于己、故以國政委之。</span>子產是以能爲鄭國。<span class="zhu">結出子產治政之由。</span></p>
<p class="translation">子皮想让尹何去治理城邑。子产说：「年轻，不知道行不行。」子皮说：「他谨慎厚道，我喜爱他，他不会背叛我。让他去那里边做边学，他也会更加懂得治理了。」子产说：「不行。」人们爱护别人，是要为他们谋求利益，现在您爱护别人却让他去从政。就像还不会拿刀就让他去切割，他受的伤一定很多。您这样爱护别人，只会伤害他，还有谁敢向您求爱护呢。您对于郑国，是栋梁啊。栋梁折断，椽子崩塌，我也会被压在下面，怎敢不说尽心里话。您有美锦，不会让人拿去学裁剪。大的官职大的城邑，是保护自身的东西，却让学习者去治理，它比美锦岂不是更重要吗。我听说学习之后才能从政，没听说用从政来学习的。如果真的这样做，必定会有所损害。就像打猎，射箭驾车娴熟才能捕获禽兽。如果从未登车射箭驾车，就担心车毁人伤，哪有空想着捕获呢。子皮说：「说得好啊。我不聪明。我听说君子致力于了解重大的长远的事，小人致力于了解细小的眼前的事。」我是小人，衣服附着在我身上，我知道而且谨慎对待它。大的官职大的城邑，是用来保护身体的，我却疏远而轻慢它。若不是您的话，我不会明白这个道理。从前我曾说，您治理郑国，我治理我的家族来保护自己，这样或许可以。现在才知道自己能力不足。从今以后请让我，即使是我的家族事务，也听从您来处理。子产说：「人心的不同，就像他们的面貌一样。」我怎么敢说您的面貌像我的面貌呢？只是心中认为有危险的，也要告诉您。子皮认为子产忠诚，因此把政事委托给他。子产因此能够治理郑国。</p>
<p class="kindle-cn-para-left">學而後入政、未聞以政學二語、是通體結穴、前後總是發明此意。子產傾心吐露、子皮從善若流、相知之深、無過于此。全篇純以譬喻作態、故文勢宕逸不羣。</p>
</div>
</body>
</html>
